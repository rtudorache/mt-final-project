Acts,1,1,"Teofilona, and‑o jekhto lil xramosardem pa sǎ so astardǎs o Isus te kerel haj te siklǎrel ⌞le manuśen⌟,"
Acts,1,2,ʒi and‑o ges kana sas lino k‑o ćeri. Le Somnale Duhosqe zorǎça dinǎs maj anglal porunke le apostolenqe saven alosardǎs len.
Acts,1,3,"Vov cïrdinǎsas but dukha haj mulosas, haj pala kodoja sikavdǎs butvar bute bukǎnça kerde Lesθar, ke si ʒivdo. Ande kola saranda gesa Vov sikavdilǎs lenqe butvar haj delas duma lença pala o le Devlesqo."
Acts,1,4,"Jekhvar, kana xanas von khethanes, phendǎs lenqe: — Te na durǎren tumen katar o Jerusalim, ama te aźukeren kathe ʒi kana kerel pes so phendǎsas o Dad, sar aśunden Manθar."
Acts,1,5,"Ke o Joan boldǎs and‑o pani, ama tume, na pala but gesa, avena bolde and‑o Somnal Duho."
Acts,1,6,"Kadja ke, and‑jekh ges kana von sas kidine khethanes, pućhle Les: — Raja, akana anesa palè o Thagaripen and‑o Israel sar kaj sas maj anglal?"
Acts,1,7,Vov dinǎs lenqe anglal: — Numaj le Dades si Les zor te daśtil te phenel kana si o ges vaj o ćaso kana kerena pen kadala bukǎ. Tume na trebul te ʒanen len.
Acts,1,8,"Ama primina zor kana xulǒla o Somnal Duho opral tumenθe haj ovena Mirre martorǎ and‑o Jerusalim, ande savorri Judea, and‑e reʒiunǎ Samaria haj ʒi k‑o gor la phuvǎqo."
Acts,1,9,"Pala so phendǎs kadala, kana ol ućenićǎ dikhenas Lesθe, o Isus sas lino ⌞k‑o ćeri⌟ haj jekh noro garavdǎs Les lenqe jakhenθar."
Acts,1,10,"Haj sar dikhenas von vorta k‑o ćeri, haj Vov vazdelas Pes, dikh ke sikavde pen lenqe duj murśa ande parne gada."
Acts,1,11,"Von phende: — Murśalen andar e Galilea, sosqe beśen dikhindoj k‑o ćeri? O Isus kaj sas lino tumenθar k‑o ćeri, avela palpale sa kadja sar dikhlen Les ke ʒal k‑o ćeri. O Matia si alosardo and‑o than le Judasqo o Iskariotǎno"
Acts,1,12,"Atunći, ol ućenićǎ boldine pen and‑e ćetatǎ Jerusalim katar o kaj bućhol o plaj le Mäslinenqo, kaj si paśal o Jerusalim, kam sode sas slobodo te ʒan ol judea and‑o ges le Sabatosqo."
Acts,1,13,"Kana aresle, gele opre and‑e kamera e oprutni, kaj beśenas von. Sas ⌞kothe⌟: o , o Jakov, o Joan thaj o Andrej, o Filip thaj o Toma, o Bartolomej thaj o Matej, o Jakov, o ćhavo le Alfejosqo, o Simon o Zeloto thaj o Juda, o ćhavo le Jakovosqo."
Acts,1,14,"Savorre kadala ruginas pen savorri vremǎ sar jekh, khethanes le ʒuvlǎnça, la Mariaça, e daj le Isusosqi haj Lesqe ."
Acts,1,15,"Ande kodola gesa, kana sas kidine khethanes ol phrala haj ol phenǎ, paśe de jekh śel haj biś manuśa, o Petru uśtilǎs thaj phendǎs: —"
Acts,1,16,"Phralalen haj phenǎlen, sas te kerel pes so phendǎs maj anglal o Somnal Duho pand‑o David, and‑e Skriptura, pala o Juda, savo sikavdǎs kaj si o Isus kodolenqe kaj astarde Les."
Acts,1,17,"O Juda sas andar amenθe, haj sas les sa kodoja sluźirǎ sar amari."
Acts,1,18,"Vov kindǎs jekh than le lovença kaj lilǎs len pesqe bićaćimaça. Pelǎs tele, lesqo per pharavdilo haj savorre porrǎ ćhordile andar lesθe."
Acts,1,19,"⌞Kadaja buki⌟ aresli kadja de prinʒardi savorre manuśenqe kaj beśen and‑o Jerusalim, ke kadale thanesqe thode lesqe o anav « Hakeldamah » ande penqi ćhib, kaj si: «O than le ratesqo»."
Acts,1,20,And‑o lil le Psalmenqo si xramosardo: Te aćhel lesqo kher haj khonik te na beśel ande lesθe! haj Aver manuś te lel lesqo than k‑i sluźirǎ!
Acts,1,21,"Si murśa kaj sas amença savorri vremǎ sode phirdǎs o Raj o Isus amença,"
Acts,1,22,"de kana o Joan boldǎs Les, ʒi and‑o ges kana sas lino k‑o ćeri katar amenθe. Vaś kodoja, jekh andar kadala murśa si te avel martori ⌞and‑o than le Judasqo⌟, khethanes amença, ke o Isus ʒivdilǎs andar ol mule."
Acts,1,23,"Von thode anglal duje ⌞murśen⌟: le Josifos, kaj bućholas Barsaba, haj phenenas lesqe vi Just, haj le Matias."
Acts,1,24,"Haj von ⌞savorre⌟ rugisarde pen haj phende: — Raja, Tu, kaj prinʒares ol ile savorre manuśenqe, sikav amenqe saves andar kadala duj alosardǎn les"
Acts,1,25,"te sluźil sar apostolo and‑o than le Judasqo. Ke o Juda mukhlǎs rigaθe kadaja buki, kaś te ʒal kaj meritisardǎs te avel."
Acts,1,26,"Cirdine te dikhen kon perel haj inklistǎs o Matia, haj sas alosardo apostolo paś‑ol deśujekh apostolǎ."
Acts,2,1,"Kana avilǎs o baro ges le , savorre ⌞pakǎvne and‑o Isus⌟ sas kidine and‑jekh than."
Acts,2,2,Andar jekhvar avilǎs andar o ćeri jekh suneto sar kana e balval phurdel zorales haj pherdǎs savorro kher kaj sas von.
Acts,2,3,"Niśte pare jagaqe sar niśte ćhibǎ sikavdile lenqe, haj sakon para thodǎs pes pe fiesavesθe andar lenθe."
Acts,2,4,"Haj savorre pherdile Somnale Duhoça, haj astarde te den duma ande aver ćhibǎ, pala sar o Duho kerelas len te den duma."
Acts,2,5,"Haj and‑o Jerusalim beśenas atunći , save sas manuśa devlikane andar savorre thana save si tal‑o ćeri."
Acts,2,6,"Kana aśundilǎs kodova suneto, ol but manuśa kidine pen haj na ʒangle so te pakǎn kadale bukǎθar, vaś ke fiesavo aśunelas len ke denas duma ande lesqi ćhib."
Acts,2,7,"Savorre aćhile putarde mujeça, na avelas lenqe te pakǎn, haj phenenas jekh avresqe: — Savorre kadala, save den duma, si andar e reʒiunǎ Galilea!"
Acts,2,8,Atunći sar aśunel len fiesavo andar amenθe ke den duma ande amare ćhibǎ kheral?
Acts,2,9,"Manuśa katar ol reʒiune Partia haj Media, katar o Elamo, manuśa kaj beśen and‑ol reʒiune Mesopotamia, Judea haj Kapadoćia, and‑ol provinćie Ponto haj Asia,"
Acts,2,10,"and‑ol reʒiune Friʒia haj Pamfilia, and‑o Eʒipt haj and‑ol riga la reʒiunǎqi Libia de karing e ćetatǎ Ćirena, haj manuśa andar e ćetatǎ Roma,"
Acts,2,11,"judea vaj manuśa kaj kerde pen judea, kretanǎ thaj arabǎ, ame savorre aśunas len ke den duma ande amare ćhibǎ pa ol bare bukǎ le Devlesqe!"
Acts,2,12,"Savorre aćhile putarde mujeça, na ʒanenas so te pakǎn haj phenenas jekh avresqe: — So kamel te avel kadaja?"
Acts,2,13,"Ama aver ʒene prasanas le ućenićen: — Si mate, pile prǎ but mol! O Petru del duma le judeenqe haj but ʒene pakǎn and‑o Isus"
Acts,2,14,"Atunći o vazdinǎs pes le deśujekhença, haj phendǎs lenqe, le manuśenqe, dindoj duma zorales: — Phralalen haj tume savorre kaj beśen and‑o Jerusalim, te ʒanen kadaja buki, haj aśunen miśto mirre dume!"
Acts,2,15,"Ol manuśa kadala na‑i mate, sar pakǎn tume, vaś ke si numaj enǎ de texara."
Acts,2,16,Ama kadaja si so phendilǎs pand‑o prooroko Joel:
Acts,2,17,"« Kadja avela and‑ol , phenel o Del, Ćhorava Mirre Duhos opral sakon manuś. Tumare ćhave haj tumare ćhaja prooroćina, tumare ternen avela len dikhlimata, haj tumare phuren avela len sune."
Acts,2,18,"Va, opral Mirre robǎ, murśa haj ʒuvlǎ, ande kola gesa ćhorava Mirre Duhos haj von prooroćina."
Acts,2,19,"Sikavava bare bukǎ opre p‑o ćeri haj kerava semnurǎ tele p‑i phuv: rat, jag haj but thuv."
Acts,2,20,"O kham kerdǒla kalo sar o tunǎriko, haj o ćhonut lolo sar o rat, anglal te avel le Rajesqo ges savo si baro haj pherdo slava."
Acts,2,21,"Atunći orkon le Rajes p‑o Anav, avela . »"
Acts,2,22,"Phralalen israeliturǎ, aśunen kadala dume! Pand‑o Isus andar o Nazaret o Del kerdǎs zorale bukǎ haj bare semnurǎ maśkar tumenθe, sar tume ʒanen miśto. Kadja o Del sikavdǎs tumenqe ke Vov bićhaldǎs Les."
Acts,2,23,Kadava Isus sas predome tumenqe kadja sar o Del kerdǎs plano haj ʒanglǎs de anglal. Haj tume kerden le nejudeen te maren Les karfença p‑o truśul haj mudarden Les.
Acts,2,24,"Les o Del ʒivdǎrdǎs Les, pala so inkalavdǎs Les andar o meripen, vaś ke o meripen na aśtilas te inkerel Les."
Acts,2,25,"Vaś kadaja o David phenel pa Lesθe: «Savorri vremǎ dikhavas le Rajes angla manθe, vaś ke Vov si paśa manθe kaś te na traśav."
Acts,2,26,"Vaś kadaja lośajlǎs mirro ilo, dinem trat lośalo haj aćhola man speranca ke mirro trupo ʒivdǒla,"
Acts,2,27,"vaś ke na mekhesa man and‑o than kaj beśen ol mule, na mekhesa Kire sfïntos te kernǒl."
Acts,2,28,Kerdǎn manqe prinʒardo o drom karing o ʒivipen haj keresa man te lośarav man vaś ke Tu san paśa manθe.»
Acts,2,29,", kamav te anav tumare gogǎθe so ʒanglǒl aba pa amaro phuro dad o David, ke mulǎs haj sas praxome, haj lesqo praxomasqo than si maśkar amenθe ʒi ages."
Acts,2,30,"O David sas prooroko, vov ʒanglǎs ke o Del xalǎs sovli te thol pe lesqo thagarikano skamin jekhe ćhaves kaj biandǒla lesθar"
Acts,2,31,"haj dikhlǎs de anglal ke o avela ʒivdǎrdo. Pa kadalaθe dinǎs duma o David kana phendǎs ke n‑as mekhlo te beśel and‑o than kaj beśen ol mule, haj lesqo trupo na kernilǎs ."
Acts,2,32,"Le Isusos o Del ʒivdǎrdǎs Les, haj ame savorre sam martorǎ ke kadja sas."
Acts,2,33,"Vov sas vazdino k‑e ćaći rig le Devlesqi haj primisardǎs katar o Dad le Somnale Duhos sar phendǎsas o Del maj anglal. Ćhordǎs Les pe amenθe, kadja sar dikhen haj aśunen."
Acts,2,34,"Ama o David na gelǎs opre and‑o ćeri, kadja ke na pa pesθe phendǎs: « O Raj o Del phendǎs mirre Rajesqe: ‘Beś ke Mirri ćaći rig"
Acts,2,35,haj thava Kire duśmanen tala Kire punre!’ »
Acts,2,36,"Vaś kodoja, te ʒanel miśto savorro Israelo ke le Isusos, saves tume marde Les karfença p‑o truśul, o Del kerdǎs Les Raj thaj Hristos."
Acts,2,37,"Kana aśunde von kadala dume, simcinas pen dośale haj tristome. Kadala dume ćhinde and‑ol ile le manuśenqe thaj von phende le Petrosqe haj okolavre apostolenqe: — Phralalen, so te keras?"
Acts,2,38,"O Petru dinǎs lenqe anglal: — Bolden tumen k‑o Del haj sakon andar tumenθe te avel boldo and‑o Anav le Isusosqo Hristos, kaś te aven jertime tumare ! Atunći primina sar daro le Somnale Duhos."
Acts,2,39,"Vaś ke o Del phendǎs ke tumenqe del Les, tumenqe, tumare ćhavenqe, kolenqe kaj beśen dur kathar, thaj orkasqe saves akharela les o Raj, amaro Del."
Acts,2,40,Haj bute avre dumença rugilas len andar savorro ilo: — Xastraven tumen le krisinimasθar kaj avela opral kadale ʒungale manuśenθe save trajin akana!
Acts,2,41,"Kodola kaj pakǎjle so phendǎs vov, sas bolde, haj ande kodova ges thodile paśa lenθe fo trin mie manuśa. Sar ʒivenas haj so kerenas ol anglune kreśtinǎ"
Acts,2,42,"Sǎ e vremǎ ol pakǎvne siklǒnas katar ol apostolǎ, sas khethanes sar jekh, phagenas o manro maśkar penθe haj rugisarenas pen."
Acts,2,43,O Del kerelas pand‑ol apostolǎ but bare bukǎ haj semnurǎ. Haj sakon manuś darajlǎs.
Acts,2,44,Savorre save pakǎnas kidenas pen and‑jekh than haj sǎ so sas len sas len khethanes.
Acts,2,45,Bikinenas penqe phuvǎ haj aver bukǎ kaj sas len haj denas ol love pala sar trebulas sakones.
Acts,2,46,"Ande fiesavo ges arakhenas pen savorre khethanes k‑o Templo, phagenas o manro khere penθe haj xanas lośale haj uźe ileça."
Acts,2,47,Aśarenas le Devles haj savorre manuśa dikhenas len śukar. Haj o Raj tholas paśa lenθe ande sakon ges kolen save sas xastravde.
Acts,3,1,"Ande jekh ges, k‑o trin pal‑o mesmeri, kana ol manuśa ruginas pen k‑o Templo, o thaj o Joan ʒanas vi von kothe."
Acts,3,2,"Haj jekh manuś kaj sas bange punrenqo de kana biandilo sas andino thaj thodo sakon ges paśa jekh andar ol udara le Templosqe, kaj bućholas o Udar Śukar, te mangel pesqe katar ol manuśa kaj avenas k‑o Templo."
Acts,3,3,"Kadava manuś, kana dikhlǎs le Petros thaj le Joanos ke den te ʒan and‑e bar le Templosqi, manglǎs lenθar love."
Acts,3,4,O Petru thaj o Joan dikhle vorta lesθe thaj o Petru phendǎs lesqe: — Dikh‑ta amenθe!
Acts,3,5,"Thaj vov dikhlǎs lenθe miśto, aźukǎrindoj te den les vareso."
Acts,3,6,"Atunći o Petru phendǎs lesqe: — Na‑i man nići sumnakaj, nići rup, ama so si man, dav tut: and‑o Anav le Isusosqo andar o Nazaret, uśte opre thaj phir!"
Acts,3,7,"Thaj o Petru astardǎs les le ćaće vastesθar thaj vazdinǎs les. Atunći, lesqe punre thaj lesqe punrenqe anre kerdile zorale,"
Acts,3,8,"xutilǎs ande punrenθe thaj astardǎs te phirel. Pala kodoja, gelǎs le Petroça haj le Joanoça andre and‑e bar le Templosqi phirindoj, xutindoj thaj aśarindoj le Devles."
Acts,3,9,Savorre manuśa dikhle les phirindoj thaj aśarindoj le Devles.
Acts,3,10,"Prinʒarde les ke si kodova kaj beśelas k‑o Udar Śukar le Templosqo, te mangel pesqe. Thaj sas but mirime anda so kerdilǎs kadale manuśeça. O Petru del duma le manuśenqe k‑o Templo"
Acts,3,11,"O manuś inkerelas pes le thaj le Joanosθar haj savorre manuśa, mirime, naśle karing lenθe and‑o le Solomonosqo."
Acts,3,12,"Kana o Petru dikhlǎs kadaja buki, phendǎs le manuśenqe: — Phralalen israelicǎ, sosqe aćhen bimujesqo vaś kadaja buki? Sosqe dikhen vorta amenθe, sar kana kadava manuś daśtil te phirel ke amen si amen bari zor vaj ke sam devlikane?"
Acts,3,13,"O Del le Avraamosqo, le Isaakosqo thaj le Jakovosqo, o Del amare phurenqo sikavdǎs sode si de baro o Isus, Lesqo robo. Tume dinen Les ⌞pe le romanenqe vasta⌟ thaj na kamlen Les kana sas angla o vi kana vov kamlǎs te del Lesqo drom."
Acts,3,14,"Vov sas o Sfïnto haj o Ćaćo ⌞Robo le Rajesqo⌟, ama tume na kamlen Les thaj manglen te del pes tumenqe jekh kaj mudardǎs manuśen."
Acts,3,15,"Mudarden Kodoles kaj del ʒivipen, ama o Del Les andar ol mule thaj ame sam martorǎ ke kadaja buki vi sas."
Acts,3,16,"Vaś ke pakǎjlǎs and‑o Anav le Isusosqo, e zor le Anavesqi le Isusosqo sastǎrdǎs kadale manuśes saves tume dikhen les thaj prinʒaren les. O pakǎpen kaj avel katar o Isus dinǎs kadale manuśes sastipen, sar dikhen savorre."
Acts,3,17,"Thaj akana, thaj phenǎlen, ʒanav ke tume thaj tumare maj bare kerden kodola bukǎ ⌞le Isusosqe⌟, bi te ʒanen so kerenas."
Acts,3,18,"Ama o Del kadja kerdǎs sar phendǎs pande savorre prooroćǎ maj anglal, ke o bićhaldo Lesθar nakhela andar bare dukha."
Acts,3,19,"Kadja ke mukhen tumen tumare thaj bolden tumen k‑o Del, kaś te khoslǒn tumare bezexa."
Acts,3,20,Atunći o Raj dela tumen nevi zor ʒi kana bićhalela le Hristosos saves alosardǎs Les maj anglal vaś tumenqe haj kadava si o Isus.
Acts,3,21,Ama o Isus trebal te beśel and‑o ćeri ʒi kana savorre bukǎ ovena nevǎrde. Pala kadala dinǎs duma o Del pande Pesqe prooroćǎ sfincǎ bute berśença anglal.
Acts,3,22,"O Mojse ⌞delas duma pala o Isus kana⌟ phendǎs: « Andar tumaro poporo o Raj, tumaro Del, dela tumenqe jekhe proorokos sar manθe. Les te kanden Les, orso phenela tumenqe!"
Acts,3,23,Thaj orkon na kerela so phenel kodova prooroko avela inkavdo andar o poporo haj mudardo. »
Acts,3,24,"Haj vi savorre prooroćǎ, katar o Samuel vi okolaver kaj avile pala lesθe, dine duma pa kadala gesa."
Acts,3,25,"So phende ol prooroćǎ si vaś tumenqe haj vi vaś tumenqe solaxardǎs Pes o Del angla amare phure, kana phendǎs le Avraamosqe: « Pande kire ćhave avena binekuvintime savorre poporǎ la phuvǎqe. »"
Acts,3,26,"Pesqe robos ⌞⌞le Isusos⌟⌟ o Del dinǎs Les tumenqe maj anglal desar avrenqe. Bićhaldǎs Les tumenθe, kaś te binekuvintil tumen, kerindoj sakones andar tumenθe te mukhel pes nasulimasθar."
Acts,4,1,"Kana o Petru haj o Joan denas duma le poporosqe, avile pe lenθe ol raśaja, o baro le paznićenqo le Templosqe thaj ol ."
Acts,4,2,Von sas xolǎme vaś ke o Petru haj o Joan siklǎrenas le poporos haj phenenas ke ol mule avena sar sas o Isus.
Acts,4,3,"Thode vast pe lenθe, thaj vaś ke aba kerdilǎsas rǎt, ćhudine len and‑e temnica ʒi o dujto ges."
Acts,4,4,Ama but andar kola save aśundesas so phendǎsas o Petru pakǎjle. Haj ol murśa ⌞kaj pakǎnas⌟ aresle te aven kam panʒ mie.
Acts,4,5,"O dujto ges, kidinǎs pes k‑o Jerusalim ⌞o Sinedrio savo si o Konsilio⌟: ol bare le poporosqe, ol phure haj ol siklǎrne Leʒǎqe,"
Acts,4,6,"khethanes le maj bare raśajeça , le , le Joanoça, le Aleksandroça haj savorrença andar o nǎmo le maj bare raśajesqo."
Acts,4,7,Thode le Petros haj le Joanos maśkar penθe haj pućhle len: — Save zorǎça vaj ande kasqo anav kerden tume kadaja buki ?
Acts,4,8,"Atunći o , pherdo Somnal Duho, phendǎs lenqe: — Tume, ol maj bare haj ol maj phure andar o ⌞⌞Israel⌟⌟!"
Acts,4,9,"Tume pućhen amen ages pa jekh miśtipen kaj kerdǎm les jekhe manuśesqe nasfalo, ⌞⌞sar sas vov sastǎrdo⌟⌟."
Acts,4,10,"Ama te ʒanen tume savorre haj savorro poporo le Israelosqo! Kadava manuś beśel angla tumenθe sastevesto pand‑o Anav le Isusosqo andar o Nazaret. Les tume marden Les karfença p‑o truśul, ama o Del Les andar ol mule."
Acts,4,11,"Vov, o Isus, si « o barr pa savesθe ol zidarǎ phende ke na‑i laćho te thon les k‑o kher , haj savo areslǎs o barr o maj importanto »."
Acts,4,12,"Na‑i aver koniva kaj aśtil te xastravel amen, vaś ke o Del na dinǎs le manuśenqe avre ʒenes tal‑o ćeri te avas xastrame lesθar."
Acts,4,13,Ol bare dikhle ke o Petru haj o Joan den duma bi daraqo haj ke si bisiklǎrde haj sar orsavo manuś andar o poporo. Atunći von aćhile putarde mujeça haj xakǎrde ke sasas le Isusoça.
Acts,4,14,"Ama, vaś ke dikhenas le manuśes savo sasas sastǎrdo beśindoj pe punrenθe paśa lenθe, n‑aśtisarde te phenen khanći kontra ⌞lenqi⌟."
Acts,4,15,"Dine len porunka te inklen andar o Sinedrio, o Konsilio le judeenqo. Haj dine duma maśkar penθe,"
Acts,4,16,phenindoj: — So te keras kadale manuśença? Vaś ke savorre manuśa kaj beśen and‑o Jerusalim ʒanen ke pande lenθe kerdilǎs jekh semno prinʒardo haj n‑aśtias te phenas ame ke na‑i kadja.
Acts,4,17,"Ama, kaś te na ʒal maj dur vi maj but e vestǎ maśkar ol manuśa, te daravas len te na maj den duma nijekhesqe ande kadava anav!"
Acts,4,18,"Pala so akharde len, dine len porunka te na maj den duma haj te na maj siklǎren nisar and‑o Anav le Isusosqo."
Acts,4,19,O Petru haj o Joan dine lenqe anglal: — Krisinin tume te si miśto angl‑o Del te kandas tumen maj but desar le Devles.
Acts,4,20,Vaś ke si te das duma pa sosθe dikhlǎm haj aśundǎm!
Acts,4,21,"Ol bare phirde te daraven len palem haj mekhle len te telǎren, anda ke na ʒanenas sar aśtinas te pedepsin len anda kodoja ke savorro poporo delas slava le Devles vaś ol bukǎ save kerdile."
Acts,4,22,Zerim le manuśes savo sasas sastǎrdo pande kadava baro semno sas les maj but de śtarvardeś berśa. Ol pakǎvne andar e khangeri le Jerusalimosqi rugin pen
Acts,4,23,"Pala so ol bare mukhle len te ʒan, o Petru thaj o Joan avile penqe manuśenθe. Haj phende le manuśenqe so mothodesas lenqe ol bare raśaja haj ol phure."
Acts,4,24,"Kana aśunde von kadala bukǎ, rugisarde pen khethanes k‑o Del haj phende: — Tu, o maj baro Raj, savo kerdǎn o ćeri, e phuv, o baro pani haj sǎ so si ande lenθe ,"
Acts,4,25,"Tu phendǎn pand‑o Somnal Duho, pand‑o muj amare phure dadesqo David, Kiro robo: « Sosθar xolǎjle ol nejudea haj sosθar ol poporǎ kerde planurǎ save na ʒana?"
Acts,4,26,"Ol la phuvǎqe uśtile, ol bare kidine pen khethanes kontra le Rajesqi haj kontra le Thagaresqi saves Vov makhlǎs Les. »"
Acts,4,27,"Pe ćaćes ande kadaja ćetatǎ kidine pen o Irod haj o Poncio, khethanes le nejudeença haj bute manuśença andar o poporo Israel. Von sas kontra Kire Sfïntone Robosqi, le Isusosqi, saves makhlǎn Les."
Acts,4,28,Kadaja sas kaś te keren von so Tu alosardǎnas de anglal pande Kiri zor haj pande Kiri voja.
Acts,4,29,"Haj akana, Raja, dikh sar phiren te daraven amen von! De zor Kire roburen, kaś te aśtias te phenas pa Kiro Lav bi daraqo!"
Acts,4,30,"Haj sikav Kiri zor, kaś te sastǎras nasfalen haj te keras semnurǎ haj bare bukǎ, pand‑o Anav le Isusosqo, Kiro Sfïnto Robo!"
Acts,4,31,"Pala so rugisarde pen, o than kaj sas kidine izdravdǎs pes, savorre pherdile Somnal Duho haj phenenas o Lav le Devlesqo bi daraqo. Sar ol manuśa andar e khangeri le Jerusalimosqi sas sar jekh"
Acts,4,32,"Ol but pakǎvne ⌞and‑o Isus⌟ sas jekh ilo haj jekh gogi haj nijekh na phenelas ke so si les si lesqo, ta sǎ so sas len sas len khethanes."
Acts,4,33,Ol apostolǎ denas duma savorrenqe bare zorǎça pa o ʒivdǎripen le Rajesqo Isus. Haj haro baro sas opral savorrenθe.
Acts,4,34,"Na sas nijekh maśkar lenθe saves te trebul les vareso, vaś ke kola saven sas len kïmpurǎ vaj khera bikinenas len, anenas ol love kaj lenas len"
Acts,4,35,haj thonas len k‑ol punre le apostolenqe haj pala kodoja denas sakones pala sar trebulas les. O Anania haj e Safira
Acts,4,36,"Sas jekh andar i insula Ćipro: O Josif, savesqe ol apostolǎ thodesas lesqe vi o anav Barnaba, savo amboldel pes 'kodova kaj zorǎrel le manuśen'."
Acts,4,37,"Vov bikindǎs jekh kïmpo kaj sas les, andǎs ol love haj thodǎs len k‑ol punre le apostolenqe."
Acts,5,1,"Ama sas jekh manuś kaj bućholas Anania. Vov, khethanes pesqe rromnǎça, kaj bućholas Safira, bikindǎs jekh than phuvǎqo"
Acts,5,2,"haj inkerdǎs pesqe jekh rig andar ol love, haj vi lesqi rromni ʒanelas. Atunći, vov andǎs okolaver rig andar ol love haj thodǎs la k‑ol punre le apostolenqe ⌞sar kana sas sǎ. ⌟"
Acts,5,3,"O phendǎs lesqe: — Anania, sosθar thodǎs o Satana ande kǒ ilo te xoxaves le Somnale Duhos haj te inkeres tuqe andar ol love kaj lilǎn len kire thanesqe?"
Acts,5,4,"Te na bikinesas les, na aćhelas tuqe? Haj palal so tu bikindǎn les, na aćhenas tuqe ol love? Sar godisardǎn tut te keres kadaja buki? Tu na le manuśen xoxavdǎn len, ama le Devles."
Acts,5,5,"Kana aśundǎs kadala bukǎ, o Anania pelǎs tele haj mulo. Jekh bari traś lilǎs len savorren kaj aśunenas kadala bukǎ."
Acts,5,6,"Ol terne vazdine pen, pakǎrde les, ingerde les avri haj praxosarde les."
Acts,5,7,"Kam palal trin ćasurǎ avili vi e rromni le Ananiasqi, bi te ʒanel so sas."
Acts,5,8,"O Petru phendǎs laqe: — Phen manqe, kadale lovença bikinden tumaro than? E Safira phendǎs: — Va, kadalença."
Acts,5,9,"Atunći o Petru phendǎs laqe: — Tume alosarden te atharen le Rajesqe Duhos. Sosθar? Dikh, kodola kaj praxosarde kire rromes si k‑o udar haj von ingerena vi tut!"
Acts,5,10,"Andar jekh, voj pelǎs ke lesqe punre haj mulǎs. Kana gele andre ol terne, arakhle la muli. Inkalde la avri haj praxosarde la paśa laqo rrom."
Acts,5,11,Jekh bari traś lilǎs savorren andar e khangeri haj savorren kaj aśunde kadala bukǎ. Ol apostolǎ sastǎren bute manuśen
Acts,5,12,Ol apostolǎ kerenas but semnurǎ haj bare bukǎ maśkar o poporo. Savorre ⌞pakǎvne⌟ kidenas pen khethanes and‑o le Solomonosqo
Acts,5,13,haj nijekh andar okolaver manuśa na tromalas te ʒal paśa lenθe. Ama o poporo aśarelas len but.
Acts,5,14,"Haj vi maj but manuśa, murśa haj ʒuvlǎ, pakǎnas and‑o Raj."
Acts,5,15,"Kadja ke ol manuśa inkalenas penqe nasfalen and‑ol droma haj thonas len tele p‑ol sovthana haj p‑ol targe. Vaś ke, atunći kana nakhela o , śaj ke lesqi ućhal perela opral varesavesθe andar lenθe."
Acts,5,16,"Kidenas pen k‑o Jerusalim vi manuśa andar ol ćetate kaj sas paśa o Jerusalim, haj anenas le nasfalen haj le manuśen saven sas len beng, haj savorre sastǒnas. Ol apostolǎ si phandavde and‑e temnica haj pala kodoja vestǎrde"
Acts,5,17,"Vaś kadala, o maj baro raśaj haj savorre kaj sas leça, save sas andar ol sadukea, astarde atunći bari invidia p‑ol apostolǎ."
Acts,5,18,Thode o vast p‑ol apostolǎ haj ćhudine len and‑o phandavipen la ćetatǎqo.
Acts,5,19,"Ama e rǎt, jekh ïnʒeri le Rajesqo putardǎs ol udara katar o phandavipen, inkalavdǎs le apostolen avri haj phendǎs lenqe: —"
Acts,5,20,"Ʒan, beśen and‑e bar le Templosqi haj phenen le manuśenqe sǎ pa kadava nevo Ʒivipen!"
Acts,5,21,"Kana von aśunde, gele derano and‑e bar le Templosqi haj astarde te siklǎren le manuśen. Sa atunći o maj baro raśaj haj kodola kaj sas leça, kidine le manuśen andar o Sinedrio, kaj sas o divano le phurenqo andar o Israel. Haj bićhalde paznićen k‑o phandavipen te anen le apostolen."
Acts,5,22,"Ama kana aresle ol paznićǎ, na arakhle len and‑o phandavipen. Irisajle haj phende: —"
Acts,5,23,"O phandavipen sas but miśto phandlo haj ol temnićerǎ beśenas ande punrenθe k‑ol udara, ama kana putardǎm, na arakhlǎm khanikas andre!"
Acts,5,24,"Kana aśundǎs kadala dume, o baro le paznićenqo le Templosqe haj ol maj bare raśaja aćhile bimujesqo haj pućhenas pen sar kerdǎs pes kadaja."
Acts,5,25,"Haj varekon avilǎs haj phendǎs lenqe: — Dikh, ol manuśa saven ćhudinen len and‑o phandavipen beśen and‑e bar le Templosqi haj siklǎren le manuśen!"
Acts,5,26,"Atunći o baro le paznićenqo le Templosqe gelo le paznićença te anen le apostolen, ama na zoraça, ke von traśanas te na aven mudarde barrença le poporosθar."
Acts,5,27,"Pala so ande len, thode len anglal o Sinedrio haj o baro raśaj pućhlǎs len: —"
Acts,5,28,Na dinǎm tumen ame bari porunka te na siklǎren ande kadava Anav? Haj dikhen ke tume pherden o Jerusalim tumare siklǎrimaça haj kamen te ćhuden pe amenθe o rat kadale manuśesqo!
Acts,5,29,O haj okolaver apostolǎ dine les anglal: — Si te das kan maj but le Devles desar le manuśen!
Acts,5,30,Tume mudarden le Isusos thodindoj Les p‑o truśul haj o Del amare phure dadenqo Les.
Acts,5,31,"Les o Del vazdinǎs Les opre te beśel ande Lesqi ćaći rig, sar Baro Raj haj Xastraitori. Vov kerdǎs kadaja kaj o Israel te boldel pes k‑o Del haj lenqe te oven jertime."
Acts,5,32,"Ame dikhlǎm haj phenas tumenqe kadala bukǎ, sar phenel len vi o Somnal Duho, saves o Del dinǎs Les kodolenqe kaj den Les kan."
Acts,5,33,"Kana aśunde kadala, ol manuśa sas but xolǎme haj kamenas te mudaren le apostolen."
Acts,5,34,"Ama jekh fariseo kaj bućholas Gamaliel, jekh siklǎrno la Leʒǎqo le Mojsǎsqi, saves savorro poporo delas les pakǐv, vazdinǎs pes and‑o Sinedrio haj dinǎs porunka te inkalen le apostolen jekh cïra avri ⌞andar o Sinedrio⌟."
Acts,5,35,"Pala kadaja phendǎs le phurenqe: — Phralalen israelicǎ, dikhen miśto so kamen te keren kadale manuśença!"
Acts,5,36,"Vaś ke na‑i but vremǎ de kana avilǎs o Teuda , kaj phenelas ke si varekon importanto haj leça sas kidine kam śtar śela murśa. Vov sas mudardo haj savorre kaj pakǎjle ande lesθe sas naśavde haj na maj sas khanći lenθar."
Acts,5,37,"Palal lesθe, avilǎs o Juda o galileano, kana sas o rećensämïnto haj kerdǎs bute manuśen te oven leça. Mulo vi vov haj savorre kaj pakǎnas ande lesθe sas naśavde."
Acts,5,38,"Anda kodoja phenav tumenqe: durǎren tumen kadale manuśenθar haj mukhen len! Kana so kamen te keren von si katar ol manuśa, avela peravdo."
Acts,5,39,"Ama kana si katar o Del, na daśtina te peraven les. Haj resena te maren tumen le Devleça bi te ʒanen! Von kandine les."
Acts,5,40,"Haj pala so dine muj palè le apostolen haj thode te maren len, dine len porunka te na maj den duma and‑o Anav le Isusosqo haj dine len drom."
Acts,5,41,⌞Ol apostolǎ⌟ telǎrde andar o Sinedrio haj sas lośale ke o Del arakhlǎs len laćhe te aven kerde laʒavesθar vaś o Anav le Isusosqo.
Acts,5,42,"Haj ande fiesavo ges, k‑o Templo haj and‑ol khera, ol apostolǎ siklǎrenas maj dur le manuśen haj phenenas lenqe e Laćhi Vestǎ ke o Isus si o ."
Acts,6,1,"Ande kodola gesa, ol pakǎvne sas sa maj but. And‑e khangeri sas evrea kaj denas duma and‑e grekikani ćhib haj von astarde te roven pen le evreenθar kaj denas duma and‑e aramaikani ćhib, vaś ke lenqe phivlǎ sas bistarde kana delas pes o xamos ande fiesavo ges."
Acts,6,2,Ol deśuduj apostolǎ kidine sǎ le ućenićen thaj phende: — Na‑i miśto kaj ame te mukhas rigaθe o Lav le Devlesqo kaś te dikhas le xamasθar.
Acts,6,3,"Roden maśkar tumenθe, thaj phejalen, efta murśen save si prinʒande sar pakivale manuśa, pherde Somnale Duhoça thaj laćhe gogǎça, saven te thas len te dikhen le xamasθar."
Acts,6,4,"Haj ame, ol apostolǎ, te rugias amen maj dur k‑o Del thaj te siklǎras le manuśen o Lav le Devlesqo!"
Acts,6,5,"Savorre manuśen othar plaćajlǎs len so phende ol apostolǎ thaj alosarde le Śtefanos, jekh murś pherdo pakǎmaça thaj Somnale Duhoça, le Filipos, le Prohoros, le Nikanores, le Timonos, le Parmenas thaj le Nikolajes, jekh nevo judeo andar e Antiohia."
Acts,6,6,"Ande len anglal ol apostolǎ, save, pala so mangle pen k‑o Del, thode penqe vasta pe lenθe."
Acts,6,7,"O Lav le Devlesqo ʒalas maj dur, ol ućenićǎ andar o Jerusalim sas sa maj but thaj but raśaja pakǎnas and‑o Isus. Niśte xoxamne dośaren le Śtefanos ke prasal le Devles"
Acts,6,8,"O Śtefan, pherdo haro haj zor, kerelas bare bukǎ thaj bare semnurǎ maśkar ol manuśa."
Acts,6,9,"Ama varesode manuśa andar e kaj bućholas e Sinagoga le Liberimenqi thaj le manuśenqi andar ol ćetate Ćirena thaj Aleksandria, khethanes kodolença andar e provinćie Ćilićia thaj Asia, astarde te xan pen le Śtefanoça."
Acts,6,10,"Ama von na daśtinas te aven maj zorale desar e laćhi gogi thaj desar o Duho, kaj sas and‑o Śtefan kana delas duma."
Acts,6,11,"Atunći, von pokinde ćoral niśte xoxamne murśen kaj te phenen: — Ame aśundǎm le Śtefanos ke prasalas le Mojsǎs thaj le Devles."
Acts,6,12,"Kadja ke o poporo, ol phure haj ol siklǎrne Leʒǎqe, astarde xoli p‑o Śtefan. Thaj xutile savorre pe lesθe, astarde les thaj ingerde les k‑o Sinedrio."
Acts,6,13,"Thode xoxamne martoren kaj phenenas: — Kadava manuś savorri vremǎ prasal kadava sfïnto than, ⌞o Templo⌟ thaj e Leʒǎ le Mojsǎsqi."
Acts,6,14,Aśundǎm les phenindoj ke kadava Isus andar o Nazaret peravela kadava Templo thaj paruvela ol obićeja kaj dinǎs len amenqe o Mojse.
Acts,6,15,Savorre kodola kaj sas and‑o Sinedrio dikhle maj miśto p‑o Śtefan thaj dikhle lesqo muj ke si sar jekhe ïnʒeresqo.
Acts,7,1,O maj baro raśaj phendǎs: — Kadja si ol bukǎ?
Acts,7,2,"⌞O Śtefan⌟ phendǎs: — , dadalen, aśunen! O Del la slavaqo sikavdǎs Pes amare anglune dadesqe, le Avraamosqe, kana sas and‑e reʒiunǎ Mesopotamia, anglal te beśel and‑e ćetatǎ Haran"
Acts,7,3,haj phendǎs lesqe: «Inklǒ avri andar kire haj andar kire familiaθe haj av and‑o them kaj sikavava les tuqe.»
Acts,7,4,"Atunći, vov inklistǎs andar o them le kaldeenqo haj beślǎs and‑e ćetatǎ Haran. Othar, pala so lesqo dad mulo, ⌞o Del⌟ ingerdǎs les and‑o them kadava, kaj beśen tume akana."
Acts,7,5,"Ama na dinǎs les khanći te ovel lesqo, nići jekh kotororro phuvǎqo, ama phendǎs lesqe ke dela les e phuv te ovel lesqi haj kodolenqi kaj biandǒna ande lesqi vica, vi ke les n‑as les nijekh ćhavorro."
Acts,7,6,O Del phendǎs lesqe ke kodola kaj biandǒna ande lesqi vica beśena ande aver them. Othe ovena kerde robǎ haj ol manuśa othar phiravena pen but nasul lença śtar śela berśa.
Acts,7,7,"O Del maj phendǎs: «Ama Me kerava kris le poporoça kaj kerela len robǎ haj pedepsiva les» haj vi: « Pala kadaja, inklena andar kodova them haj sluźina Manqe kathe. »"
Acts,7,8,"Haj phanglǎs Pes leça haj lesqe vicaça phenindoj lesqe te aven ol ćhavorre. Haj kadja, kana o Isaak kerdilǎs le Avraamosqe, vov ćhindǎs les telal kana sas les oxto gesa. Haj sa kadja sas vi kana o Jakov kerdilǎs le Isaakosqe haj kana amare deśuduj phure dada kerdile le Jakovosqe."
Acts,7,9,"Haj von, anda kodoja ke sas lenqe xoli p‑o Josif, ⌞lenqo phral⌟, bikinde les te ovel robo and‑o Eʒipt. Ama o Del sas leça"
Acts,7,10,"haj inkaldǎs les andar savorre lesqe pharimata. O Del dinǎs te avel dikhlo miśto haj te avel les laćhi gogi anglal o Faraon , o le Eʒiptosqo, savo thodǎs les te avel o maj baro tala lesθe: vi opral o Eʒipt haj vi opral o kher le Faraonosqo."
Acts,7,11,Ama avilǎs bari bokh haj sas but pharimata ande savorro Eʒipt haj and‑e reʒiunǎ Kanaan haj amare phure na arakhenas so te xan.
Acts,7,12,"Kana o Jakov aśundǎs ke and‑o Eʒipt si giv, bićhaldǎs pesqe ćhaven, amare phuren othe."
Acts,7,13,"Kana gele e dujto var, o Josif phendǎs pesqe phralenqe kon si, haj o Faraon aśundǎs pa e familia le Josifosqi."
Acts,7,14,"Pala kodoja, o Josif bićhaldǎs te akharen ⌞andar o Kanaan⌟ lesqe dades, le Jakovos, haj savorren andar lesqi familia, save sas eftavardeś haj panʒ manuśa."
Acts,7,15,O Jakov gelo and‑o Eʒipt. Vov haj amare phure mule othe.
Acts,7,16,"Haj sas gelde and‑o Sihem haj thode and‑o praxomasqo than saves o Avraam kindǎsas les katar ol ćhave le Hamorosqe, and‑e ćetatǎ Sihem."
Acts,7,17,"Kana paśǒlas e vremǎ ⌞te kerel pes⌟ so phendǎsas o Del le Avraamosqe, o poporo barilǎs haj butilǎs and‑o Eʒipt,"
Acts,7,18,"ʒi kana and‑o Eʒipt avilǎs aver thagar, kaj na prinʒarelas le Josifos."
Acts,7,19,"Kadava phiravdǎs pes sar jekh ćorno amare nǎmoça, kerdǎs pharimata amare phurenqe haj ⌞zorǎça⌟ kerdǎs len te mukhen penqe tikne ćhavorren, kaj te na maj ʒiven."
Acts,7,20,"Ande kodoja vremǎ, o Mojse biandilo haj le Devles plaćalas les but lesθar. Vov sas barǎrdo trin ćhona and‑o kher lesqe dadesqo."
Acts,7,21,"Haj kana ⌞lesqo dad haj lesqi dej⌟ mukhle les, lilǎs les e ćhaj le Faraonosqi haj barǎrdǎs les sar pesqe ćhaves."
Acts,7,22,O Mojse sas siklǎrdo savorro ʒanglipen le eʒiptenenqo haj lesqe dume haj kerimata sas zorale.
Acts,7,23,"Kana sas les saranda berśa, thodǎs pesqe and‑o śero te ʒal pesqe phralenθe, k‑ol israelicǎ."
Acts,7,24,"Haj kana dikhlǎs ke jekh eʒiptǎno phiravelas pes nasul jekhe israelitoça, inkerdǎs le israelitoça haj boldinǎs parpale o nasulipen le eʒiptǎnosqe haj mudardǎs les."
Acts,7,25,O Mojse pakǎlas ke lesqe phrala xakǎrena ke o Del xastravela len pande lesθe. Ama von na xakǎrde.
Acts,7,26,"O dujto ges, o Mojse avilǎs niśte israelicenθe kaj marenas pen haj phendǎs lenqe te keren paćǎ: «Manuśalen, tume sen phrala! Sosqe phiraven tumen nasul jekh avreça?»"
Acts,7,27,"Ama kodova kaj phiravelas pes nasul kolavreça, spidinǎs les haj phendǎs lesqe: «Kon thodǎs tut tut xulaj haj krisinitori p‑amenθe?"
Acts,7,28,Kames te mudares man vi man sar mudardǎn iʒ le eʒiptǎnos?»
Acts,7,29,"⌞Kana aśundǎs⌟ kadala dume, o Mojse naślo haj beślǎs dur pesqerenθar and‑o them Madian. Kothe sas les duj ćhave."
Acts,7,30,"Palal saranda berśa, sikavdǎs pes lesqe jekh ïnʒeri and‑o than paśa o Sinaj, and‑e para la jagaqi kaj phabolas pe jekh tufiśo."
Acts,7,31,"O Mojse, kana dikhlǎs kadaja buki, aćhilo bimujesqo haj kana paśilǎs te dikhel maj miśto, aśundǎs pes o glaso le Rajesqo:"
Acts,7,32,"«Me sem o Del le Avraamosqo, le Isaakosqo haj le Jakovosqo, kire anglune dada.» O Mojse izdrajlo daraθar haj na tromalas te dikhel."
Acts,7,33,"O Raj phendǎs lesqe: «Inkal ol sandale andar kire punre, anda kodoja ke o than kaj tu beśes si phuv sfïnto!"
Acts,7,34,"Dikhlem miśto so dukhal Mirre poporos and‑o Eʒipt, aśundem lesqo rovipen haj dinem man tele te xastravav les. Haj, bićhalav tut parpale and‑o Eʒipt!»"
Acts,7,35,"Kadale Mojsǎs, amare phure na kamlesas les haj phende: «Kon thodǎs tut tut xulaj haj krisinitori?» Ama, pand‑o ïnʒeri kaj sikavdilo and‑o tufiśo, o Del bićhaldǎs les te avel baro opral amenθe haj te xastravel le poporos andar e robia."
Acts,7,36,"Vov xastravdǎs len andar o Eʒipt haj kerdǎs bare bukǎ haj semnurǎ othe, k‑o Lolo Baro Pani haj and‑o mulano than saranda berśa."
Acts,7,37,"O Mojse sas kodova kaj phendǎs le israelicenqe: «Andar tumaro poporo o Raj, tumaro Del, dela tumenqe avre proorokos sar manθe.»"
Acts,7,38,"O Mojse sas kodova kaj sas le poporoça and‑o mulano than, le ïnʒeroça kaj dinǎs lesqe duma p‑o plaj Sinaj haj amare phurença. O Mojse sas kodova kaj primisardǎs dume kaj den ʒivipen, te del len amenqe."
Acts,7,39,"Ama amare phure na kamle te kanden les, dine les rigaθe haj kamle savorre ileça te irin pen and‑o Eʒipt."
Acts,7,40,"Von phende le Aaronosqe, ⌞o phral le Mojsǎsqo⌟: «Ker amenqe niśte devela kaj te aven amença anglal amenθe, anda kodoja ke le Mojsǎça, kaj inkaldǎs amen andar o Eʒipt, na ʒanas so si leça.»"
Acts,7,41,"Ande kodola gesa von kerde jekh guruvorro ⌞andar somnakaj⌟, andine źertfa le idolosqe haj lośarde pen lesθar, le idolosθar saves von kerde les penqe vastença."
Acts,7,42,"Atunći, o Del boldinǎs Pes lenθar haj mukhlǎs len te rugin pen k‑o kham, k‑o ćhonut haj k‑ol ćerxenǎ, sar si xramosardo and‑o lil le prooroćenqo. ⌞O Del⌟ phenel: Manuśalen israelicǎ, vare saranda berśa and‑o mulano than Manqe ćhinden Manqe tume ʒivutren sar źertfe?"
Acts,7,43,"Na! Tume phiravden e le Molohosqi haj e tumare devlesqi Refan, ol idolǎ kaj kerden len te rugin tumen lenθe! Ama me ćhudava tumen kathar intǎl o them Babilon."
Acts,7,44,"E caxra le Devlesqi kaj sas kerdi sar phendǎsas haj sikavdǎsas o Del le Mojsǎsqe, sas paśa amare phure and‑o mulano than."
Acts,7,45,"Atunći amare phure haj o Josua, kaj primisarde e caxra, ande la kana aresle kathe. Von line o them katar ol poporoja saven o Del naśavdǎs len de angla lenθe. Haj e caxra aćhilǎs ke amare phure ʒi kana o David areslǎs thagar."
Acts,7,46,"O David sas dikhlo miśto le Devlesθar haj manglǎs te vazdel jekh templo vaś o Del le Jakovosqo,"
Acts,7,47,ama vazdinǎs les o Solomon.
Acts,7,48,"Ama o Baro Del na beśel ande jekhe kheresθe kerdo manuśenθar, sar phenel o prooroko:"
Acts,7,49,"« ‘ O ćeri si Mirro thagarikano skamin, haj e phuv si o than kaj thav Mirre punre. So kher vazdena Manqe?’ phenel o Raj. Man na trebul Man jekh than kaj te beśav."
Acts,7,50,Haj na kerdem Me savorre bukǎ kadala?»
Acts,7,51,"Manuśalen tumare śeresθar kaj sen, tume kaj na kanden le Devles! Tume savorri vremǎ sen kontra le Somnale Duhosqi! Sar sas tumare phure, kadja sen vi tume!"
Acts,7,52,"Savenqe andar ol prooroćǎ na kerde lenqe nasul tumare phure? Von mudarde le prooroćen save phenenas ke avela o Ćaćo ⌞Robo le Rajesqo⌟, saves tume akana bikinden Les haj mudarden Les."
Acts,7,53,"Tume primisarden e Leʒǎ le Mojsǎsqi pand‑ol ïnʒerǎ, ama na inkerden la! O Śtefan si mudardo barrença"
Acts,7,54,"Kana aśunde von kadala dume, lenas jag haj pherdǒnas xoli kontra lesqi."
Acts,7,55,"Ama o Śtefan, pherdo Somnal Duho, dikhlǎs karing o ćeri haj dikhlǎs e slava le Devlesqi haj le Isusos savo beśel ande punrenθe k‑e ćaći rig le Devlesqi."
Acts,7,56,"Vov phendǎs: — Ita, dikhav o ćeri putardo haj le Ćhaves le Manuśesqo savo beśel ande punrenθe k‑e ćaći rig le Devlesqi!"
Acts,7,57,"Ama von astarde te cipin, ućharde penqe kana haj ćhudine pen savorre pe lesθe."
Acts,7,58,Cïrdine les avri andar e ćetatǎ haj astarde te ćhuden barrença ande lesθe. Ol martorǎ dine tele penqe gada haj thode len k‑ol punre jekhe ternesqe kaj bućholas Saul.
Acts,7,59,"Ćhudenas barrença and‑o Śtefan, savo rugilas pes haj delas muj: — Raja Isuse, primisar mirro duho!"
Acts,7,60,"Pala kodoja pelǎs ande koćenθe haj cipisardǎs zorales: — Raja, na tho lenqe kadava ! Haj, pala so phendǎs kadja, sutǎs ."
Acts,8,1,"O Saul phendǎs vi vov te avel mudardo o Śtefan. Thaj andar kodova ges astardǎs pes te kerel pes baro nasulipen la khangerǎqe andar o Jerusalim. Savorre naśle ande aver thana la reʒiunǎqi Judea thaj la Samaria, numaj ol apostolǎ aćhile thanesθe."
Acts,8,2,Niśte devlikane murśa praxosarde le Śtefanos thaj rovle but pala lesθe.
Acts,8,3,"Ama o Saul kerelas bare nasulimata and‑e Khangeri; ʒalas and‑ol khera, lelas zorǎça vi murśen thaj vi ʒuvlǎn thaj ćhudelas len and‑e temnica. O Filip phenel e Laćhi Vestǎ pala o Isus and‑e Samaria"
Acts,8,4,Kodola kaj naśle ʒanas ande but thana thaj phenenas pala e Laćhi Vestǎ.
Acts,8,5,O Filip gelo and‑e maj bari ćetatǎ la reʒiunǎqi Samaria thaj dinǎs lenqe duma pala o .
Acts,8,6,"Von aśunenas miśto so delas duma o Filip thaj kana dikhenas ol semnurǎ saven kerelas len, sǎ ol manuśa aśunenas haj denas pakǐv le Filipos."
Acts,8,7,Vaś ke vov inkalavelas andar but manuśa bengen kaj inklenas cipindoj. Thaj vi vaś ke sastǎrelas bute bange manuśen thaj buten kaj na daśtinas te phiren.
Acts,8,8,Thaj baro lośalipen sas ande kadaja ćetatǎ.
Acts,8,9,And‑e ćetatǎ sas jekh manuś kaj bućholas Simon kaj kerelas drabarimata thaj o poporo la Samariaqo aćhǒlas putarde mujeça. Vov phenelas pa pesθe ke si jekh baro manuś.
Acts,8,10,"Savorre, katar o tikno ʒi k‑o baro, aśunenas les thaj phenenas: — Kadava manuś si le Devlesqi zor, kaj bućhol «E Zor e Bari»."
Acts,8,11,Aśunenas lesθe vaś ke lesqe fermekǎ but vremǎ kerde len te aćhon putarde mujeça.
Acts,8,12,"Ama o Filip anelas le manuśenqe e Laćhi Vestǎ pala o le Devlesqo thaj pala o Anav le Isusosqo Hristos. Thaj pala so pakǎjle so phendǎs o Filip, sas bolde, vi murśa vi ʒuvlǎ."
Acts,8,13,"Vi o Simon pakǎjlǎs thaj pala so sas boldo, savorri vremǎ sas paśa o Filip thaj aćhǒlas putarde mujeça kana dikhelas ol zorale bukǎ thaj ol bare semnurǎ kaj kerenas pen."
Acts,8,14,"Ol apostolǎ andar o Jerusalim, kana aśunde ke ol manuśa andar e Samaria pakǎn and‑o Lav le Devlesqo, bićhalde lenθe le thaj le Joanos."
Acts,8,15,Thaj von gele thaj rugisarde pen vaś lenqe te primin le Somnale Duhos.
Acts,8,16,"Vaś ke o Somnal Duho ïnkë na dinǎsas pes tele opral nijekhesθe andar lenθe, von sasas numaj bolde and‑o Anav le Rajesqo le Isusosqo."
Acts,8,17,"Atunći, o Petru thaj o Joan thode ol vasta opral lenθe thaj von primisarde le Somnale Duhos."
Acts,8,18,"Kana o Simon dikhlǎs ke o Somnal Duho si dino kana ol apostolǎ thon ol vasta p‑ol manuśa, kamlǎs te del len love"
Acts,8,19,thaj phendǎs: — Den vi man kadaja zor kaj vi me kana thav mirre vasta opral ol manuśa te primin le Somnale Duhos!
Acts,8,20,"Thaj o Petru phendǎs lesqe: — Te phabos kire lovença khethanes, vaś ke pakǎjlǎn ke so del o Del kinel pes lovença!"
Acts,8,21,"Tut na‑i tut thaj nići na avela tut rig ande kadaja buki, vaś ke kiro ilo na‑i ćaćo anglal o Del."
Acts,8,22,"Mukh kadaja but nasul buki thaj risar tut k‑o Del thaj rugisar tut k‑o Raj thaj te aśtila pes, Vov jertila tut sosθar sas tut and‑o śero."
Acts,8,23,Vaś ke dikhav ke san pherdo invidia thaj o bezex phanglǎs tut!
Acts,8,24,"O Simon phendǎs lenqe: — Tume rugisaren tumen k‑o Raj vaś manqe, kaś te na avel opral manθe khanći andar so tume phenden!"
Acts,8,25,"Pala so o Petru thaj o Joan ćaćarde so sas le Isusoça thaj phende le Rajesqe dume, von risarde pen and‑o Jerusalim phenindoj ⌞p‑o drom⌟ e Laćhi Vestǎ ande but gava le samaritenenqe. O Filip thaj o eunuko kaj sas andar e Etiopia"
Acts,8,26,"Jekh ïnʒero le Rajesqo phendǎs le Filiposqe: — Uśti thaj ʒa karing o sudo, k‑o drom kaj ʒal katar o Jerusalim karing e ćetatǎ Gaza!"
Acts,8,27,"O Filip uśtilo thaj gelo. Thaj dikh ke kothe sas jekh eunuko andar o them Etiopia kaj sas jekh baro manuś la Kandaćǎqo, savi sas e thagarni le etiopianenqi. Vov dikhelas savorre lovenθar kaj sas la. Vov avilǎsas k‑o Jerusalim te anglal o Del"
Acts,8,28,thaj akana sas p‑o drom te ril pes khere. Vov beśelas ande pesqo vurdon thaj drabarelas andar o lil le proorokosqo Isaja.
Acts,8,29,O Duho phendǎs le Filiposqe: — Ʒa paśa kadava vurdon!
Acts,8,30,O Filip naślo thaj aśundǎs ke o etiopiano drabarelas andar o lil le proorokosqo Isaja. O Filip pućhlǎs les: — Tu xakǎres so drabares?
Acts,8,31,O etiopiano phendǎs lesqe: — Sar te xakǎrav kana na sikavela manqe khonik? Thaj rugisardǎs le Filipos te uśtel and‑o vurdon thaj te beśel paśa lesθe.
Acts,8,32,"O etiopiano drabarelas kadava kotor andar o Lil le Devlesqo: Vov sas ingerdo sar jekh bakri k‑o ćhinipen thaj sas sar jekh bakrorro kaj si bimujesqo anglal kodova kaj ćhinel lesqe bala, sa kadja na putardǎs pesqo muj."
Acts,8,33,"Sas prasavdo, na kerde Lesqe jekh ćaći kris. Na‑i te avel les ćhavorre — kon daśtila te del duma pa lenθe? Vaś ke lile Lesqo ʒivipen p‑e phuv."
Acts,8,34,O eunuko phendǎs le Filiposqe: — Rugisarav tut te phenes manqe pa kasθe del duma kadja o prooroko? Pa pesθe vaj pa aver koniva?
Acts,8,35,"Astarindoj katar o than kaj drabarelas o eunuko andar o Lil le Devlesqo, o Filip phendǎs lesqe e Laćhi Vestǎ pala o Isus."
Acts,8,36,"P‑o drom aresle kaj jekh pani. Thaj o eunuko phendǎs: — Dikh, pani! So inkerel man te na avav boldo?"
Acts,8,37,"⌞⌞O Filip phendǎs lesqe: — Kana pakǎs andar savorro ilo, daśtis. Thaj o eunuko phendǎs: — Pakǎv ke o Isus Hristos si o Ćhavo le Devlesqo. ⌟⌟"
Acts,8,38,"Dinǎs muj te beśel p‑o than o vurdon, gele solduj and‑o pani thaj o Filip boldǎs le eunukos."
Acts,8,39,"Kana inkliste andar o pani, o Duho le Rajesqo lilǎs le Filipos thaj o eunuko na maj dikhlǎs les. Vov gelo maj dur pe pesqo drom pherdo lośalipen."
Acts,8,40,"O Filip arakhlǎs pes and‑e ćetatǎ Azot. Vov gelǎs ande kodola thana thaj dinǎs duma pa e Laćhi Vestǎ, ʒi kana areslǎs and‑e ćetatǎ Ćezarea."
Acts,9,1,O Saul sa zumavelas te daravel haj te mudarel le ućenićen le Rajesqe. Gelǎs k‑o maj baro raśaj ⌞and‑o Jerusalim⌟
Acts,9,2,"haj manglǎs lesθar lilorre karing ol andar e ćetatǎ Damask; te arakhela jekhen ke ʒan p‑o Drom ⌞le Isusosqo⌟, vi murśen, vi ʒuvlǎn, te anel len phandle k‑o Jerusalim."
Acts,9,3,"P‑o drom, kana sas paś‑o Damask, dikh, rota paśa lesθe strafǎjlǎs zorales jekh andar o ćeri."
Acts,9,4,"Vov pelǎs phuvǎθe haj aśundǎs jekh glaso, kaj phenelas lesqe: — Saulona, Saulona, sosθar keres Manqe nasulimata?"
Acts,9,5,"Vov dinǎs Lesqe anglal: — Kon san, Raja? Haj ⌞⌞o Raj phendǎs lesqe⌟⌟: — Me sem o Isus, kodova kaj keres Lesqe nasulimata."
Acts,9,6,"⌞⌞Ʒi kana na kandes Man, korkorro keres tuqe khanilipen. Izdrandoj haj daravdo, vov phendǎs: — Raja, so kames te kerav? ⌟⌟ — Uśti opre — phendǎs lesqe o Raj, — ʒa and‑e ćetatǎ haj phenela pes tuqe so trebul te keres!"
Acts,9,7,"Ol manuśa save sas leça aćhile sar barr; aśunenas o glaso, ama na dikhenas nijekhes."
Acts,9,8,"O Saul uśtilǎs opre phuvǎθar haj na dikhelas khanći, ćak te sas putarde lesqe jakha. Lile les vastesθar haj ingerde les and‑o Damask."
Acts,9,9,Trin gesa na dikhlǎs haj na xalǎs haj nići na pilǎs khanći.
Acts,9,10,"And‑o Damask sas jekh ućeniko, Anania sas lesqo anav. O Raj phendǎs lesqe and‑jekh dikhlipen: — Anania! — Kathe sem, Raja — dinǎs vov anglal."
Acts,9,11,"Haj o Raj phendǎs lesqe: — Uśti, ʒa p‑o drom kaj bućhol Vorto thaj rode and‑o kher le Judasqo jekhe manuśes kaj bućhol Saul, kaj si andar e ćetatǎ Tars. Zerim, ako, vov rugil pes"
Acts,9,12,haj dikhlǎs and‑jekh dikhlipen jekhe manuśes kaj bućholas Anania kaj girel lesθe thaj thol pesqe vasta opral lesθe kaś te dikhel palem. —
Acts,9,13,"Raja — dinǎs anglal o Anania, — aśundem bute ʒenenθar pa kadava manuś — sode khanilipen kerdǎs Kire sfïntone manuśenqe and‑o Jerusalim!"
Acts,9,14,Ćak vi kathe ol bare raśaja dine les zor kaś te phandel savorren kaj rugin pen ande Kiro Anav!
Acts,9,15,"Ama o Raj phendǎs le Ananiasqe: — Ʒa, vaś ke alosardem les te del duma pa Manθe angla aver poporǎ, angla thaj angl‑o poporo Israel;"
Acts,9,16,haj Me sikavava lesqe sǎ ol dukha so trebul te cirdel len vaś Manqe.
Acts,9,17,"O Anania telǎrdǎs, girdǎs and‑o kher, thodǎs pesqe vasta opral o Saul haj phendǎs: — Saulona, o Raj Isus, savo sikavdilǎs tuqe p‑o drom pe savesθe avesas, bićhaldǎs man kaś te dikhes palem haj te pherdǒs Somnal Duho."
Acts,9,18,"Thanesθe pele katar lesqe jakha niśte kolenθar sar xurdorre solzǎ maćhesqe, dikhlǎs palem, haj pala koja uśtilǎs haj sas boldo."
Acts,9,19,"Pala so xalǎs, astardǎs zor. ⌞⌞O Saul⌟⌟ aćhilǎs varesode gesa le ućenićença andar o Damask."
Acts,9,20,Thaj thanesθe astardǎs te ʒal and‑ol sinagoge te phenel le manuśenqe ke o Isus si o Ćhavo le Devlesqo.
Acts,9,21,Savorre kaj aśunenas les aćhenas putarde mujeça haj phenenas: — So? Vov si kodova kaj mudarelas and‑o Jerusalim manuśen kaj ruginas pen and‑o anav le Isusosqo. Haj avilǎs ʒi kathe kaś te ingerel len phandle angl‑ol bare raśaja!
Acts,9,22,"Ama o Saul delas duma vi maj bute zorǎça haj kerelas le judeen save beśenas and‑o Damask te na maj aśtin te phenen khanći, sikavindoj ⌞andar e Skriptura⌟ ke o Isus si o . Ol judea kamen te mudaren le Saulos"
Acts,9,23,"Pala maj but gesa, ol phende te mudaren les,"
Acts,9,24,"ama o Saul aśundǎs so kamen te keren. Vi o ges haj vi e rǎt von pazinas e ćetatǎ te na inklel avri, kaś te mudaren les."
Acts,9,25,"Ama ol ućenićǎ lile les e‑rǎt, thode les and‑jekh kośo haj mekhle les tele pand‑⌞jekh felǎstra and‑⌟o zido. O Saul and‑o Jerusalim"
Acts,9,26,"Kana areslǎs k‑o Jerusalim, o Saul sa kamelas te paśǒl le ućenićenθar, ama savorre daranas lesθar, vaś ke na pakǎnas ke si vi vov ućeniko."
Acts,9,27,"Atunći o Barnaba lilǎs les haj lingǎrdǎs les k‑ol apostolǎ. Phendǎs lenqe sar, p‑o drom, o Saul dikhlǎsas le Rajes, savo dinǎs lesqe duma, haj sar and‑o Damask o Saul dinǎs duma bi daraqo and‑o Anav le Isusosqo."
Acts,9,28,"O Saul aćhilǎs lença, le ućenićença, haj phirelas lença and‑o Jerusalim haj delas duma bi daraqo and‑o Anav le Rajesqo."
Acts,9,29,"Vakǎrelas ⌞pa o Isus⌟ haj xalas pes le judeença savenqi ćhib sas e grekikani, ama von phirenas te mudaren les."
Acts,9,30,"Kana aśunde ol pa kadaja, ingerde les k‑e ćetatǎ Ćezarea haj pala kodoja bićhalde les k‑e ćetatǎ Tars."
Acts,9,31,"Ande savorre reʒiune Judea, Galilea haj Samaria e Khangeri sas mukhli and‑e paćǎ. Sas maj zorali haj ol pakǎvne kandenas le Rajes. Haj o Somnal Duho dinǎs len vast haj von butǒnas. O Petru sastǎrel le Eneas"
Acts,9,32,"O nakhelas katar savorre thana, haj gelǎs vi k‑ol sfincǎ kaj beśenas and‑e ćetatǎ Lida."
Acts,9,33,"Othe arakhlǎs pes jekhe manuśeça kaj bućholas Enea, savo de oxto berśa pelosas nasfalo k‑o pato, vaś ke na daśtilas te phirel."
Acts,9,34,"O Petru phendǎs lesqe: — Enea, o Isus sastǎrel tut; uśti opre thaj kide kiro than kaj beślǎn! Haj o Enea uśtilǎs thanesθe."
Acts,9,35,Savorre kaj beśenas and‑e Lida haj and‑o Saron dikhle les haj boldine pen k‑o Raj. O Petru ʒivdǎrel la Tabita
Acts,9,36,"And‑e ćetatǎ Jopa sas jekh ućenika, Tabita sas o anav laqo, savo amboldime avel 'Dorka — veśesqi buznǒrri'. Voj kerelas but laćhimata haj milaqe bukǎ le ćorrenqe."
Acts,9,37,"Ande kola gesa, nasfalili haj muli. Thovde la, haj pala kadaja thode la and‑e kamera e oprutni."
Acts,9,38,"E ćetatǎ Lida sas paśe la Jopaθar. Vaś koja, ol ućenićǎ, kana aśunde ke o si kothe, lesθe duje manuśen te rugin les: — Av sigo amenθe!"
Acts,9,39,"O Petru uśtilǎs haj telǎrdǎs lença. Kana areslǎs, ingerde les and‑e kamera e oprutni. Savorre gele pe lesθe rovindoj haj sikavde lesqe ol gada haj ol cale saven kerelas len e Dorka kana ʒivelas."
Acts,9,40,"O Petru inkaldǎs savorren avri, dinǎs , rugisardǎs pes, haj pala koja amboldinǎs pes karing o trupo haj phendǎs: — Tabita, uśti opre! Haj voj putardǎs pesqe jakha haj, kana dikhlǎs le Petros, vazdinǎs pes."
Acts,9,41,"Vov lilǎs la vastesθar haj vazdinǎs la opre. Akhardǎs le pakǎvnen haj le phivlǎn haj sikavdǎs la lenqe, haj dikh‑ta ke sas ʒivdi."
Acts,9,42,Pa kadaja buki aśunde ande savorri ćetatǎ Jopa haj but ʒene pakǎjle and‑o Raj.
Acts,9,43,"O Petru aćhilǎs maj but gesa and‑e Jopa, jekhe manuśesθe kaj laćharelas morkhǎ haj kaj bućholas Simon."
Acts,10,1,"And‑e ćetatǎ Ćezarea sas jekh manuś kaj bućholas Korneliu, kaj sas jekh sutaśo andar e ćǎta kaj bućhǒlas Italika."
Acts,10,2,"Vov sas jekh nejudeo but devlikano kaj daralas le Devlesθar, haj vi savorre andar lesqo kher. Thaj kerelas but miśtimata le ćorre judeenqe haj rugilas pes savorro timpo k‑o Del."
Acts,10,3,Kam k‑o trinto ćaso palal e meseli sas les jekh dikhlipen. Vov dikhlǎs miśto jekhe ïnʒeros le Devlesqo ke intril lesθe thaj phenel lesqe: — Korneliona!
Acts,10,4,"Vov dikhlǎs vorta lesθe thaj pherdo dar, phendǎs lesqe: — So si, raja? O ïnʒero phendǎs lesqe: — O Del aśundǎs kiri ruga haj dikhlǎs sode de but miśtimata kerdǎn le ćorre manuśenqe."
Acts,10,5,"Bićhal akana niśte manuśen and‑e ćetatǎ Jopa thaj akhar le Simonos, kaj maj bućhol vi !"
Acts,10,6,"Vov beśel ke jekh manuś kaj laćharel morkhǎ, kaj bućhol sa Simon, thaj lesqo kher si paśa o baro pani. ⌞⌞Kodova phenela tuqe so si te keres.⌟⌟"
Acts,10,7,"Sigo pala so telǎrdǎs o ïnʒero kaj dinǎsas duma leça, o Korneliu akhardǎs dujen andar pesqe robǎ thaj jekhe soldatos devlikano andar pesqe manuśa kaj delas les vast savorri vremǎ,"
Acts,10,8,"thaj pala so mothovdǎs lenqe sǎ, bićhaldǎs len and‑e ćetatǎ Jopa."
Acts,10,9,"O dujto ges, kana kadala manuśa sas p‑o drom thaj paśonas la ćetatǎθar, o Petru gelǎs opre p‑o kher te rugil pes. O ćaso sas kam deśuduj andar o ges."
Acts,10,10,"Lilǎs les e bokh thaj kamlǎs te xal. Kana kerenas lesqe te xal, inklisto andar pesqo trupo"
Acts,10,11,"haj atunći dikhlǎs sar o ćeri putarel pes thaj daiśi sar jekh baro poxtan, inkerdo katar ol śtar kolcurǎ, avel tele karing e phuv."
Acts,10,12,"Ande lesθe sas sakon felo ʒivutre śtare punrença, sapa haj aver sar lenθe kaj ʒan p‑e phuv thaj ćiriklǎ kaj xurǎn p‑o ćeri."
Acts,10,13,"Thaj jekh glaso phendǎs lesqe: — Petrona, uśti, ćhin thaj xa! —"
Acts,10,14,"Nićidesar, Raja! — dinǎs Lesqe anglal o Petru, — sosqe nijekhvar na xalem vojekh xamos maxrime vaj biuźo!"
Acts,10,15,Thaj o glaso phendǎs lesqe e dujto var: — Te na phenes ke si maxrime so uźardǎs o Del!
Acts,10,16,"Trin var kerdǎs pes kadaja, thaj pala kadaja sigo kodova poxtan sas vazdino k‑o ćeri."
Acts,10,17,O Petru ïnkë pućhelas pes so si kadale dikhlimaça haj ol manuśa save sas bićhalde le Korneliosθar rodenas o kher le Simonosqo haj avile k‑o udar.
Acts,10,18,Von pućhle zorale glasoça dake beśel othe o Simon savo bućhol vi Petru.
Acts,10,19,"O Petru sa delas pes gogi so si le dikhlimaça, ama o Duho phendǎs lesqe: — Dikh ke roden tut trin manuśa."
Acts,10,20,"Uśti, de tut tele thaj ʒa lença bi te des tut palpale, sosqe Me bićhaldem len!"
Acts,10,21,O Petru dinǎs pes tele ke kodola manuśa thaj phendǎs lenqe: — Me sem kodova saves roden les. Sosθar avilen?
Acts,10,22,"Von dine lesqe anglal: — Jekh sutaśo, kaj bućhol Korneliu, si jekh ćaćo manuś kaj daral le Devlesθar. Sǎ ol judea phenen pa lesθe numaj laćhe bukǎ. Thaj jekh sfïnto ïnʒero phendǎs lesqe te akharel tut ande pesqo kher te aśunel so si tut te phenes."
Acts,10,23,"Atunći o Petru akhardǎs len andre te beśen e rǎt and‑o kher. O dujto ges, uśtilo thaj telǎrdǎs lença. Varesode andar e Jopa gele vi von leça."
Acts,10,24,O trinto ges aresle and‑e ćetatǎ Ćezarea. O Korneliu aźukerelas len khethanes pesqe familiaça thaj pesqe maj laćhe saven vov akhardǎs len.
Acts,10,25,"Kana o Petru dinǎs te del andre, o Korneliu inklisto angla lesθe, pelo ke lesqe punre thaj angla lesθe."
Acts,10,26,"Ama o Petru vazdinǎs les thaj phendǎs lesqe: — Uśti opre, vi me sem sa manuś!"
Acts,10,27,Thaj dindoj duma leça gelo and‑o kher kaj arakhlǎs kidine bute manuśen.
Acts,10,28,O Petru phendǎs lenqe: — Ʒanen ke jekh judeo na trebul te paśol jekhe manuśesθar kaj na‑i judeo vaj te avel ande lesqo kher; ama o Del sikavdǎs manqe te na phenav ke kajekh manuś si maxrime vaj biuźo.
Acts,10,29,Anda kadaja avilem bi te dav man parpale kana semas akhardo. Thaj akana pućhav tumen: Sosθar bićhalden pala manθe?
Acts,10,30,"O Korneliu dinǎs lesqe anglal: — Si trin gesa de kana, kam ke kadava ćaso, rugivas man ande mirro kher. Sas o ćaso trin palal e meseli . Thaj dikh ke angla manθe avilo jekh manuś and‑jekh cala kaj strafǎlas"
Acts,10,31,"thaj phendǎs: «Korneliona, o Del aśundǎs kiri ruga haj dikhlǎs so de but miśtimata kerdǎn le ćorre manuśenqe.»"
Acts,10,32,"Bićhal and‑e ćetatǎ Jopa thaj akhar le Simonos, kaj bućhol vi Petru! Vov beśel paś‑o baro pani, and‑o kher jekhe manuśesqo kaj laćharel morkhǎ, haj kaj bućhol vi vov sa Simon. ⌞⌞Kana avela vov, dela tuqe duma⌟⌟."
Acts,10,33,"Sigo bićhaldem pala tuθe thaj naisarav tuqe śukar ke avilǎn. Akana sam savorre angl‑o Del, kaś te aśunas sǎ so phendǎs tuqe o Raj."
Acts,10,34,"Atunći o Petru astardǎs te del duma: — Ćaćes ʒanav ke o Del na inkerel vrojekhe poporoça,"
Acts,10,35,"thaj Vov primil orkas andar savorre poporǎ ⌞vi dake na‑i judea⌟, orkas kaj daral Lesθar thaj phirel pala o ćaćipen, primil les."
Acts,10,36,"Vov bićhaldǎs Pesqo Lav le ćhavenqe le Israelosqe, phenindoj e laćhi vestǎ pala e paćǎ, pand‑o Isus , kaj si o Raj savorrenqo."
Acts,10,37,"Ʒanen vi tume so sas ande savorre reʒiunǎ Judea haj maj anglal and‑e reʒiunǎ Galilea, pala so o Joan phenelas le manuśenqe te aven bolde:"
Acts,10,38,"Ʒanen ke o Isus andar o Nazaret, saves o Del dinǎs Les le Somnale Duhos thaj e zor, phirelas ande savorre thana, kerindoj miśtimata thaj sastǎrindoj kodolen kaj sas tala e zor le Bengesqi, sosqe o Del sas Leça."
Acts,10,39,Ame dikhlǎm sǎ ol bukǎ so kerdǎs len and‑o them le judeenqo thaj and‑o Jerusalim haj kadale Isusos mudarde Les p‑o truśul.
Acts,10,40,Ama o Del Les o trinto ges thaj dinǎs te avel dikhlo.
Acts,10,41,"Na savorre poporosθar, ama numaj amenθar, ol martorǎ kaj alosardǎs amen o Del maj d‑anglal. Ame, save xalǎm thaj pilǎm Leça pala so ʒivdilo andar ol mule."
Acts,10,42,"O Isus dinǎs amenqe porunka te phenas le poporosqe pa sosθe dikhlǎm, ke o Del alosardǎs Les te avel o Krisinitori le ʒivdenqo thaj le mulenqo."
Acts,10,43,"Pa Lesθe den duma savorre prooroćǎ: ke savorre kaj pakǎn ande Lesθe, avena jertime ande Lesqo Anav."
Acts,10,44,"O Petru ïnkë delas duma, thaj dikh ke o Somnal Duho avilǎs opral savorre kaj aśunenas les."
Acts,10,45,Savorre pakǎvne judea save avile le Petroça aćhile putarde mujeça ke o Somnal Duho sas ćhordo vi opral ol nejudea.
Acts,10,46,⌞Von ʒangle kadaja buki⌟ sosqe aśunenas len ke den duma aver ćhibǎ thaj den slava le Devlesqe. Atunći o Petru phendǎs: —
Acts,10,47,"Sosqe na daśtil pes te aven bolde kadala manuśa pajeça, kana primisarde le Somnale Duhos, sa kadja sar amenθe?"
Acts,10,48,"Thaj dinǎs porunka te aven bolde and‑o Anav ⌞⌞le Rajesqo⌟⌟ Isus Hristos. Atunći, von rugisarde les te maj aćhel lenθe varesode gesa."
Acts,11,1,Ol apostolǎ thaj ol kaj sas and‑e reʒiunǎ Judea aśunde ke manuśa andar aver poporǎ avrǎl le judeenθar primisarde o Lav le Devlesqo.
Acts,11,2,"Kana o gelǎs opre k‑o Jerusalim, ⌞ol judea⌟, save si ćhinde telal, astarde te xan pen leça,"
Acts,11,3,phenindoj: — Gelǎn and‑o kher niśte manuśenqo save na‑i ćhinde telal thaj xalǎn lença!
Acts,11,4,"O Petru astardǎs te mothovel lenqe pa sakon buki kaj kerdilǎsas, katar o śero: —"
Acts,11,5,"Semas and‑e ćetatǎ Jopa thaj kana rugivas man k‑o Del, inklistem andar mirro trupo haj sas man jekh dikhlipen: daiśi sar jekh baro poxtan, inkerdo katar ol śtar kolcurǎ, avel tele andar o ćeri thaj aresel ʒi manθe."
Acts,11,6,"Dikhlem miśto ande lesθe thaj dikhlem ʒivutren śtare punrença kaj ʒan p‑e phuv, ʒivutren veśesqe, sapen haj avren sar lenθe thaj ćiriklǎn kaj xurǎn p‑o ćeri."
Acts,11,7,"Thaj aśundem jekh glaso kaj phendǎs manqe: «Petrona, uśti, ćhin thaj xa!»"
Acts,11,8,"Ama me phendem: «Nićidesar, Raja, vaś ke nijekhvar na lilem and‑o muj fo‑jekh xamos maxrime vaj biuźo!»"
Acts,11,9,Thaj o glaso andar o ćeri phendǎs manqe e dujto var: «Te na phenes ke si maxrime so uźardǎs o Del!»
Acts,11,10,"Trin var kerdǎs pes kadaja, thaj pala koja, savorre ⌞ʒivutre kodola⌟ sas vazdine parpale k‑o ćeri."
Acts,11,11,"Thaj, dikh, sigo, trin manuśa bićhalde manθe andar e ćetatǎ Ćezarea, avile angl‑o kher kaj semas me."
Acts,11,12,O Duho phendǎs manqe te ʒav lença bi te dav man palpale. Avile mança vi kadala śov phrala thaj gelǎm andre and‑o kher le manuśesqo savo bićhaldǎs pala manθe.
Acts,11,13,"Vov mothovdǎs amenqe ke dikhlǎs ande pesqo kher jekhe ïnʒeros savo sikavdǎs pes angla lesθe thaj phendǎs lesqe: «Bićhal k‑e ćetatǎ Jopa thaj akhar le Simonos, kaj maj bućhol vi Petru,"
Acts,11,14,"savo phenela tuqe sar daśtin te aven xastrame, tu haj sǎ andar kiro kher!»"
Acts,11,15,"Kana astardem te dav duma, o Somnal Duho avilǎs opral lenθe sa kadja sar avilǎs pe amenθe maj anglal."
Acts,11,16,"Atunći andem manqe gogi pa ol dume le Rajesqe, kana phendǎs: «O Joan boldǎs and‑o pani, ama tume avena bolde and‑o Somnal Duho.»"
Acts,11,17,"Kadja ke, kana o Del dinǎs len sa kadava daro saves dinǎs les vi amenqe, kaj pakǎjlǎm and‑o Raj Isus , kon semas me te thav man kontra le Devlesqi?"
Acts,11,18,"Pala so aśunde kadala bukǎ, na maj xale pen leça thaj dine slava le Devlesqe, phenindoj: — Deć o Del mukhlǎs vi le poporen kaj na‑i judea te śaj te mukhen pen bezexenθar haj te bolden pen Lesθe, kaś te ʒiven. Sar kerdilǎs e khangeri and‑e Antiohia"
Acts,11,19,"Kodola kaj naśle andar e kauza le pharimatenqi pala so sas mudardo o Śtefan, aresle ʒi and‑e reʒiunǎ Fenićia, and‑e insula Ćipro haj and‑e ćetatǎ Antiohia thaj phenenas maj dur o Lav le Rajesqo numaj le ."
Acts,11,20,"Ama maśkar ol manuśa kaj naśle sas vi varesode murśa andar o Ćipro thaj andar e ćetatǎ Ćirena save avile and‑e ćetatǎ Antiohia, haj von dine duma vi le ⌞nejudeenqe⌟ kaj zborizenas e grekikani ćhib thaj phende lenqe e laćhi vestǎ pa o Raj o Isus."
Acts,11,21,O Raj delas len vast thaj but manuśa pakǎjle haj boldine pen k‑o Raj.
Acts,11,22,Kola andar e khangeri de‑and‑o Jerusalim aśunde pa kola kaj pakǎjle thaj bićhalde le Barnabas k‑e Antiohia.
Acts,11,23,"Kana areslǎs o Barnaba thaj dikhlǎs o haro le Devlesqo, lośardǎs pes thaj rugisardǎs savorren te aćhon paś‑o Raj savorre ileça,"
Acts,11,24,"vaś ke o Barnaba sas jekh manuś laćho, pherdo Somnale Duhoça thaj pakǎmaça. Kadja, but manuśa avile k‑o Raj."
Acts,11,25,"Pala kadaja o Barnaba gelǎs and‑e ćetatǎ Tars, te rodel le Saulos"
Acts,11,26,"thaj kana arakhlǎs les, ingerdǎs les and‑e Antiohia. Jekh berś sasto kidine pen kolença de‑and‑e khangeri thaj siklǎrde bute manuśen. And‑e ćetatǎ Antiohia sas e jekhto var kana okolaver manuśa phende le ućenićenqe 'kreśtinǎ'."
Acts,11,27,"Ande kodoja vremǎ, niśte prooroćǎ avile katar o Jerusalim and‑e Antiohia."
Acts,11,28,"Jekh andar lenθe, kaj bućhǒlas Agab, vazdinǎs pes pe punrenθe thaj phendǎs pand‑o Duho ke avela jekh bari bokh ande savorri lumǎ. Thaj kadja vi sas and‑e vremǎ le thagaresqi Klaudiu."
Acts,11,29,"Ol ućenićǎ phende te bićhalen daiśi aźutimasqe, fiesavo sode daśtil, le kaj beśenas and‑e reʒiunǎ Judea."
Acts,11,30,Thaj bićhalde le Barnabas thaj le Saulos te anen so kidinesas ⌞k‑o Jerusalim⌟ k‑ol phure la khangerǎqe.
Acts,12,1,"Sa and‑e vremǎ kodoja, o Irod ćhutǎs o vast pande pesqe soldacǎ pe sodeva manuśa andar e khangeri kaś te kerel lenqe nasul."
Acts,12,2,"Haj thodǎs len vi te mudaren la sabiaça le Jakovos, o le Joanosqo."
Acts,12,3,"Kana dikhlǎs ke kadaja buki ćajlǒl le , o Irod ćhutǎs o vast vi p‑o . Sas ol Bare Gesa le Azimenqe."
Acts,12,4,"Pala so astardǎs les, ćhudinǎs les and‑o phandavipen thaj thodǎs te pazin les śtar ćǎte soldacenqe — haj ande sakon ćǎta sas śtar ʒene. Kamelas te anel les ⌞te krisinil les⌟ palal e Patragǐ angl‑o poporo."
Acts,12,5,"Kadja ke o Petru sas pazime and‑e temnica, ama kola andar e khangeri ruginas pen k‑o Del savorri vremǎ anda lesθe."
Acts,12,6,"And‑e rǎt de anglal o ges kana o Irod avelas te anel les te avel krisinime, o Petru sovelas maśkar duj soldacǎ, phanglo duje źanźirença, haj ol paznićǎ save beśenas k‑o udar, pazinas o phandavipen."
Acts,12,7,"Thaj, dikh ke sikavdǎs pes jekh ïnʒero le Rajesqo thaj jekh bari strafǎjlǎs andre. O ïnʒero dinǎs dab le Petros and‑o praśav, uśtǎrdǎs les thaj phendǎs lesqe: — Uśti sigo! Thaj ol źanźira pele katar lesqe vasta."
Acts,12,8,Pala kadaja o ïnʒero phendǎs lesqe: — Phande kǒ sirimi thaj ke sandale! Thaj vov kadja kerdǎs. O ïnʒero maj phendǎs lesqe: — Le e mantia pe tuθe thaj av pala manθe!
Acts,12,9,"O Petru inklistǎs avri thaj gelǎs pala lesθe, bi te ʒanel dake so kerelas o ïnʒero sas ćaćes. Falas les ke si les jekh dikhlipen."
Acts,12,10,"Pala so nakhle de e jekhto thaj de e dujto garda, aresle k‑o udar o sastruno savo del and‑e ćetatǎ thaj vov putardǎs pes korkorro. Pala so inkliste othar, gele pe jekh dromorro thaj sigo o ïnʒero telǎrdǎs de paśa lesθe."
Acts,12,11,"Kana xakǎrdǎs so si, o Petru phendǎs: 'Akana ʒanav ćaćes ke o Raj bićhaldǎs Pesqe ïnʒeros te xastravel man andar ol vasta le Irodosqe thaj katar sǎ so aźukerenas ol judea.'"
Acts,12,12,"Pala so dinǎs pesqi sama so kerdilǎs, gelǎs karing o kher la Mariaqo, e dej le Joanosqi, savo bućholas vi Marku, kaj sas kidine but manuśa thaj ruginas pen."
Acts,12,13,"Mardǎs k‑e porta, thaj jekh sluga kaj bućholas Roda avilǎs te dikhel kon si."
Acts,12,14,"Prinʒardǎs o glaso le Petrosqo thaj lośalimasθar bistardǎs te putarel e porta, thaj naślǎs andre te phenel savorrenqe othar ke o Petru si k‑e porta."
Acts,12,15,Von phende laqe: — San dili! Ama voj sa phenelas ke si o Petru. Von phenenas: — Śaj ke si o ïnʒero le Petrosqo !
Acts,12,16,"Ama o Petru sa marelas k‑e porta. Kadja ke von putarde thaj, kana dikhle taman le Petros, na avelas lenqe te pakǎn so dikhen."
Acts,12,17,O Petru kerdǎs lenqe semno le vasteça te aćhon andar o muj thaj lilǎs te mothovel lenqe sar o Raj inkalavdǎs les andar o phandavipen. Haj o Petru maj phendǎs lenqe: — Phenen kadaja buki le Jakovosqe thaj le ! Thaj pala kadaja inklistǎs othar thaj telǎrdǎs ande aver than.
Acts,12,18,"Kana kerdǎs pes ges, astardǎs pes tulburarǎ bari maśkar ol soldacǎ, vaś ke na ʒanenas so sasas le Petroça."
Acts,12,19,"O Irod, pala so thodǎs te roden les thaj kola na arakhle les, pućhlǎs le paznićen so kerdilǎsas thaj phendǎs te aven mudarde. Pala kadaja o Irod telǎrdǎs andar e reʒiunǎ Judea thaj gelǎs and‑e ćetatǎ Ćezarea thaj aćhilǎs kothe. O Irod Agripa o jekhto merel"
Acts,12,20,"O Irod sas but xolǎme p‑ol manuśa andar ol ćetate Tir thaj Sidon . Ama, vaś ke von lenas penqo xaben de p‑ol phuvǎ le thagaresqe, bićhalde khethanes niśte ʒenen lesθe. Kola dine duma le Blastoça. Vov sas jekh sluźitori pakǎmasqo savo dikhelas vi la kameraθar kaj sovelas o . Pala so von kerde le Blastos te inkerel lença, pande lesθe aresle k‑o thagar thaj mangle lesθar paćǎ."
Acts,12,21,"Ande jekh ges, maj d‑anglal alosardo, o Irod lilǎs pe pesθe thagarune cale, beślǎs tele pe pesqo krisaqo skamin thaj dinǎs duma kadale manuśenqe ⌞save sas bićhalde andar o Tir haj andar o Sidon⌟."
Acts,12,22,"Von dine muj zorales: — ⌞Lesqo glaso si⌟ o glaso jekhe develesqo, na jekhe manuśesqo!"
Acts,12,23,"Thaj sigo jekh ïnʒero le Rajesqo dinǎs les dab, vaś ke o thagar na dinǎs slava le Devlesqe. Thaj, xalo kermenθar, o thagar mulǎs ⌞jekh cïra maj palal⌟."
Acts,12,24,Ama o Lav le Devlesqo ʒalas maj dur thaj butǒnas ⌞ol ućenićǎ⌟.
Acts,12,25,"O Barnaba thaj o Saul, pala so penqi sluźirǎ, risarde pen andar o Jerusalim ⌞and‑e Antiohia⌟ thaj lile pença vi le Joanos kaj maj bućhol vi Marku."
Acts,13,1,"And‑e khangeri andar e ćetatǎ Antiohia sas niśte prooroćǎ haj : o Barnaba, o Simon kaj bućhol vi Niʒer, o Luću andar e ćetatǎ Ćirena, o Manaen savo sasas barǎrdo khethanes le thagareça Irod, haj o Saul."
Acts,13,2,"Kana von sluźinas le Rajesqe haj inkerenas posto, o Somnal Duho phendǎs: — Thon len rigaθe anda Manθe le Barnabas haj le Saulos vaś e buki kaj akhardem len Me."
Acts,13,3,"Atunći, pala so inkerde posto haj rugisarde pen, thode ol vasta opral o Barnaba haj opral o Saul haj bićhalde len p‑o drom. O Barnaba haj o Saul and‑o Ćipro"
Acts,13,4,"Kadja ke o Barnaba haj o Saul, bićhalde le Somnale Duhosθar, gele and‑e ćetatǎ Seleućia haj kothar gele la korabiaça k‑e insula Ćipro."
Acts,13,5,"Kana aresle and‑e ćetatǎ Salamina, phende o Lav le Devlesqo and‑ol le judeenqe. O Joan ⌞Marku⌟ sas lença te del len vast."
Acts,13,6,"Pala so phirde pe sǎ e insula ʒi k‑e ćetatǎ Pafos, kothe arakhle jekhe drabarnes kaj sas prooroko xoxamno, jekh judeo kaj bućholas Bar‑Isus."
Acts,13,7,"Vov sas le guvernatoreça Serʒiu Paul, kaj sas jekh manuś gogǎça. O Serʒiu Paul bićhaldǎs pala o Barnaba haj pala o Saul, vaś ke kamlǎs te aśunel o Lav le Devlesqo."
Acts,13,8,"Ama o drabarno ⌞Bar‑Isus⌟, savesqe phenenas lesqe Elima grekikanes, sas kontra lenqe siklǎrimasqi. Vov zumavdǎs te boldel le guvernatores, kaj te na pakǎl."
Acts,13,9,"Atunći o Saul, kaj maj bućhol vi Pavel, pherdo Somnal Duho, dikhlǎs vorta k‑o Elima"
Acts,13,10,"phenindoj: — Tu, manuś pherdo atharimata haj xoxaimata, tu, ćhavo le bengesqo kaj san, tu duśmanona kaj san kontra orsave bukǎqi laćhi! Ʒi kana maj bangǎresa ol droma le Rajesqe save si vorta?"
Acts,13,11,"Akana, dikh ke e xoli le Rajesqi aresela tut: haj avesa korro, haj ći maj dikhesa o kham jekh timpo. Ćak atunći pelǎs opral lesθe haj tunǎriko, haj vov rodelas varekas kaś te ingerel les vastesθar."
Acts,13,12,"Kana dikhlǎs o guvernatori so kerdǒlas, pakǎjas, vaś ke sas mirime le siklǎrimasθar pa o Raj. O Pavel haj o Barnaba k‑e Antiohia paśal e Pisidia"
Acts,13,13,"Pala kodoja, o Pavel haj kodola kaj sas leça, gele la korabiaça andar e ćetatǎ Pafos haj aresle k‑e ćetatǎ Perga, and‑e reʒiunǎ Pamfilia. O Joan mukhlǎs len haj boldinǎs pes k‑o Jerusalim."
Acts,13,14,"Haj von gele penqe andar e ćetatǎ Perga haj aresle k‑e ćetatǎ Antiohia paśal e reʒiunǎ Pisidia. And‑o Sabato, gele and‑e haj beśle tele."
Acts,13,15,"Pala so drabardǎs pes andar e Leʒǎ le Mojsǎsqi haj andar ol Prooroćǎ, ol bare la sinagogaqe bićhalde varekas te phenel lenqe: — , te si tumen vareso phenimasqe kaj te vazdel le manuśen, den duma!"
Acts,13,16,"Atunći o Pavel uśtilo opre, haj, kerindoj jekh semno le vasteça te aśunen les, phendǎs: — Phralalen israelicǎ, haj tume kaj vi tume daran le Devlesθar, aśunen!"
Acts,13,17,"O Del kadale poporosqo, le Israelosqo, alosardǎs amare anglune daden. Vov kerdǎs te butǒl amaro poporo kana beśle sar sträinǎ and‑o them Eʒipto, haj ankalavdǎs len kothar Pesqe zorale vasteça."
Acts,13,18,"Kam śtarvardeś berśa, o Del sas laćho lença and‑o , vi kana phiravde pen nasul."
Acts,13,19,"Pala so mardǎs efta poporuren and‑e reʒiunǎ Kanaan, dinǎs le israelicen kodolenqe ."
Acts,13,20,"⌞Kadala sas kerde⌟ kam ande śtar śela haj panʒvardeś berśa. Pala kodoja, o Del dinǎs amare poporosqe krisinitorǎ ⌞te aven lenqe bare⌟ ʒi k‑o Samuel, kaj sas vi prooroko."
Acts,13,21,"Haj atunći von mangle jekh . O Del dinǎs lenqe le Saulos, o ćhavo le Kiśosqo, andar e semincia le Benjaminosqi. Vov sas thagar śtarvardeś berśa."
Acts,13,22,"Pala so dinǎs rigaθe le Saulos, o Del thodǎs le Davidos te avel lenqo thagar. Pa o David, o Del dinǎs duma śukar: « Arakhlem le Davidos , o ćhavo le Jesejesqo, manuś pala Mirro ilo , kaj kerela sǎ so kamav Me te kerel.»"
Acts,13,23,"Andar ol ćhave le Davidosqe, o Del andǎs le Israelosqe jekh Xastraitori, le Isusos, kadja sar phendǎs."
Acts,13,24,"Anglal te avel o Isus, o Joan phendǎsas le saste poporosqe Israel te bolen pen kaj te sikaven ke mukhle pen bezexenθar haj boldine pen k‑o Del."
Acts,13,25,"Haj o Joan, kana sas k‑o agor pesqa bukǎqo, phenelas: «Kon pakǎn ke sem me? Me ći sem Kodova ⌞kaj aźukeren Les⌟, ama dikh ke avel pala manθe aver, kasqe me na sem dosta laćho te putarav lesqe sandale andar ol punre.»"
Acts,13,26,"Phralalen, tume andar o nǎmo le Avraamosqo haj kodola kaj daran vi tume le Devlesθar! O Del bićhaldǎs amenqe, le judeenqe, kadaja vestǎ pa o xastravipen."
Acts,13,27,"Kodola kaj beśen and‑o Jerusalim haj lenqe bare na prinʒarde le Isusos ⌞sar Mesia⌟. Kana krisinde Les, kerde sar phende ol dume le prooroćenqe, kaj drabaren pen ande sakon Sabato."
Acts,13,28,"Haj vi kana na arakhle ande Lesθe nijekh doś merimasqi, mangle katar o kaj o Isus te avel mudardo."
Acts,13,29,"Pala so kerde so sasas xramosardo pa Lesθe, dine Les tele de p‑o truśul haj thode Les ande jekh than praxomasqo."
Acts,13,30,Ama o Del vazdinǎs Les andar ol mule.
Acts,13,31,"Vov sikavdǎs Pes maj but gesa angla kodola kaj gelesas Leça andar e reʒiunǎ Galilea k‑o Jerusalim, save akana si lesqe martorǎ anglal amaro poporo Israel."
Acts,13,32,Haj ame anas tumenqe kadaja Laćhi Vestǎ pa so phendǎs o Del amare phurenqe ke kerela.
Acts,13,33,"Vaś amenqe, kaj sam lenqe ćhave, o Del kerdǎs so phendǎsas haj vazdinǎs le Isusos kadja sar si xramome and‑o psalmo o dujto: « Tu san Mirro Ćhavo, ages biandem Tut. »"
Acts,13,34,O Del vazdinǎs Les andar ol mule haj Vov na maj merela. Haj anda kodoja o Del phendǎs kadja: « Ćaćes dava tumen e devlikani binekuvïntarǎ kaj promisisardem la le Davidosqe. »
Acts,13,35,Anda kodoja maj phenel vi ande aver than: « Na mekhesa Kire sfïntos te kernǒl. »
Acts,13,36,"O David, pala so sluźisardǎs ande pesqi vremǎ sar kamlǎs o Del, mulǎs. Vov sas praxome khethanes pesqe phurença haj kernilǎs."
Acts,13,37,"Ama Vov, savo sas vazdino andar ol mule le Devlesθar, ći kernilǎs."
Acts,13,38,"Kadja, te ʒanen, phralalen, pande Lesθe phenas tumenqe ke o Del jertisarel ol . E Leʒǎ le Mojsǎsqi ći aśtilas te ankalavel tumen bidośale andar savorre bezexa tumare."
Acts,13,39,"Ama savorren kaj pakǎn and‑o Isus, o Del kerel len bidośale."
Acts,13,40,"Kadja ke, len sama te na avel opral tumenθe so phenel o Del and‑o lil le prooroćenqo:"
Acts,13,41,"« Dikhen, manuśalen kaj prasan Man! Mirin tumen haj meren, ke kerava jekh buki ages kaj na pakǎna la nićisar, te phenela la tumenqe varekon! »"
Acts,13,42,"Kana o Pavel haj o Barnaba inklile avri andar e sinagoga, ⌞⌞ol nejudea⌟⌟ mangenas te den lenqe duma pa sa kodola bukǎ vi and‑o Sabato kaj avela."
Acts,13,43,"Haj kana ol manuśa gele penqe katar e sinagoga, but andar ol judea haj vi andar ol neve judea, gele pala o Pavel haj pal‑o Barnaba, kaj denas duma lença haj ruginas len te aćhen and‑o haro le Devlesqo."
Acts,13,44,"O Sabato kaj avilǎs, maj sǎ ol manuśa andar e ćetatǎ kidine pen kaj te aśunen o Lav le Rajesqo."
Acts,13,45,"Ol judea, kana dikhle sode manuśa sas kidine, pherdile invidia p‑ol apostolǎ. Von phende ke o Pavel xoxavel haj kuśle les."
Acts,13,46,"Atunći o Pavel haj o Barnaba phende bi te daran: — Tumenqe trebalas te phenas maj anglal o Lav le Devlesqo. Ama, vaś ke tume ći kamen les haj na pakǎn tumen dosta de laćhe kaj te primin o bimerimasqo ʒivipen, dikh ke boldas amen k‑ol manuśa kaj na‑i judea."
Acts,13,47,"Kadja phendǎs amenqe o Raj: « Kerdem tut jekh vaś ol nejudea, kaj te ingeres o xastraipen savorrenqe ʒi k‑o agor la phuvǎqo. »"
Acts,13,48,"Kana aśunde ol nejudea kadaja, lośarde pen haj phenenas sode de baro si o Lav le Rajesqo. Haj savorre kaj sasas alosarde ⌞le Devlesθar⌟ te primin o bimerimasqo ʒivipen, pakǎjle."
Acts,13,49,O Lav le Rajesqo areslǎs ande savorre thana kothar.
Acts,13,50,"Ama ol judea kerde te aven kontra le bare ʒuvlǎn, kaj traśanas le Devlesθar, vi le baren la ćetatǎqe. Astarde jekh persekucia kontra le Pavelosqi haj le Barnabasqi haj dine len avri andar kodola thana."
Acts,13,51,"O Pavel haj o Barnaba dine tele o prafo de pe penqe punre sar semno kontra lenqi, haj gele penqe and‑e ćetatǎ Ikonia."
Acts,13,52,Haj ol ućenićǎ ⌞andar e Antiohia⌟ sas pherde lośalipen haj Somnal Duho.
Acts,14,1,"And‑e Ikonia, o Pavel haj o Barnaba gele andre khethanes and‑e le judeenqi haj dine duma, kadja ke zorales but judea haj grećǎ pakǎjle ⌞and‑o Isus⌟."
Acts,14,2,"Ama, ol judea kaj na pakǎjle ande Lesθe phende le nejudeenqe te na pakǎn ni von haj kerde len te uśten kontra le pakǎvnenqi."
Acts,14,3,"Vi kadja o Pavel haj o Barnaba aćhile but vremǎ kothe haj denas duma pa o Raj bi daraqo. O Raj sikavelas semnurença haj bare bukǎnça, save kerdǒnas lenqe vastença, ke si ćaćes so phenen von pa Lesqo haro."
Acts,14,4,"Ol but manuśa andar e ćetatǎ xulavdile; vaj sas le judeença, vaj le apostolença."
Acts,14,5,"Ama ol nejudea haj ol judea, khethanes penqe barença, dine duma te keren le apostolenqe nasulipen haj te mudaren len barrença."
Acts,14,6,"O Pavel haj o Barnaba aśunde haj naśle and‑e reʒiunǎ Likaonia, ⌞maj anglal⌟ and‑e ćetatǎ Listra haj ⌞pala koja⌟ and‑e ćetatǎ Derbǎ haj paśal kadala ćetate —"
Acts,14,7,haj phende e Laćhi Vestǎ vi kothe. O Pavel haj o Barnaba and‑e ćetatǎ Listra
Acts,14,8,"And‑e ćetatǎ Listra sas jekh manuś kaj n‑as les zor and‑ol punre, paralizime de kana kerdilǎs, kaj na phirdǎsas nijekhvar."
Acts,14,9,"Vov aśunelas k‑o Pavel kana delas duma. O Pavel vardisardǎs miśto lesθe haj, kana dikhlǎs ke si les pakǎpen kaś te avel sastǎrdo,"
Acts,14,10,phendǎs zorale glasoça: — Uśti opre vorta pe punrenθe! Kodova uśtilǎs haj astardǎs te phirel.
Acts,14,11,"Kana dikhle so kerdǎs o Pavel, ol but manuśa cipisajle, phenindoj and‑e ćhib le likaonianenqi: — Ol devela dine pen tele amenθe haj sikavdǒn sar ol manuśa!"
Acts,14,12,"Le Barnabasqe phenenas lesqe Zeus, haj le Pavelosqe, Hermes, vaś ke vov delas duma maj but."
Acts,14,13,"⌞O templo⌟ le Zeusosqo sas avrǎl e ćetatǎ, paś‑e porta. O raśaj kothar andǎs angl‑e porta la ćetatǎqi guruven haj korone khuvde andar lulugǎ. Haj vov haj ol but manuśa kamenas te anen lenqe źertfa."
Acts,14,14,"Ol apostolǎ Barnaba haj Pavel, kana aśunde kala, ćhingǎrde penqe gada haj naśle maśkar ol but manuśa, cipindoj: —"
Acts,14,15,"Phralalen, sosθar keren kadaja buki? Vi ame sam manuśa, sa kadja sar tume, ama das tumenqe duma pa e vestǎ e laćhi, kaś te bolden tumen katar kadala bukǎ khanćesqe k‑o Del o ʒivdo, savo « kerdǎs o ćeri, e phuv, o baro pani haj sǎ so si ande lenθe » ."
Acts,14,16,"P‑e vremǎ le manuśenqi kaj ʒivenas maj anglal, Vov mekhlǎs savorre poporen te keren so kamen pala penqe obićeja."
Acts,14,17,"Ama sikavdilǎs tumenqe bukǎnça kaj phenen o ćaćipen pa Lesθe: laćhimata, briśinda andar o ćeri, vreme bute rodurença, but xaben, haj but lośalipen ande tumare ile."
Acts,14,18,"Kadale dumença, o Pavel haj o Barnaba phares aśtisarde te aćhaven le bute manuśen te anen lenqe źertfa."
Acts,14,19,"Andar ol ćetate Antiohia haj Ikonia avile niśte judea haj boldine le bute manuśen ⌞kontra le Pavelosqi⌟. ⌞Kadala judea⌟ ćhudine barrença and‑o Pavel te mudaren les. Vaś ke pakǎjle ke mulǎs, cirdine les avri andar e ćetatǎ."
Acts,14,20,"Ama kana ol ućenićǎ gele rota lesθe, o Pavel uśtilǎs haj gelǎs and‑e ćetatǎ. O Pavel haj o Barnaba and‑ol ćetate Derbǎ haj Antiohia"
Acts,14,21,"Pala sosθe phende pa e Laćhi Vestǎ ande kadaja ćetatǎ haj kerde buten ućenićǎ, irisajle and‑ol ćetate Listra, Ikonia haj Antiohia,"
Acts,14,22,dindoj zor le ućenićen. Von siklǎrenas len te aćhen pakǎvne haj phenenas lenqe: — Trebul te nakhas pande but pharimata kaś te aresas and‑o le Devlesqo.
Acts,14,23,"Ol apostolǎ thode phuren sar bare ande sakon khangeri. Ćhinde pen katar o xaben haj rugisarde pen ka o Raj ande savesθe pakǎjlesas, te lel len ande Pesqo vast."
Acts,14,24,"Pala koja nakhle pand‑e reʒiunǎ Pisidia, avile and‑e reʒiunǎ Pamfilia,"
Acts,14,25,phende pa o Lav and‑e ćetatǎ Perga haj gele tele k‑o porto Atalia.
Acts,14,26,"Kothar gele korabiaça k‑e ćetatǎ Antiohia. Kana telǎrdesas von maj anglal andar e Antiohia, ⌞kola andar e khangeri⌟ rugisardesas pen ka o Del te mukhel Pesqo haro pe lenθe kaś te keren penqi buki. Haj von vi kerde la ⌞katar phirde⌟."
Acts,14,27,"Pala so avile von palpale and‑e Antiohia, kidine le manuśen andar e khangeri haj phende sǎ so kerdǎsas o Del pande lenθe haj sar mukhlǎs vi le nejudeen te pakǎn."
Acts,14,28,"Haj aćhile maj but vremǎ ⌞⌞kothe⌟⌟, le ućenićença."
Acts,15,1,"Andar e Judea avile niśte manuśa kaj siklǎrenas le and‑e ćetatǎ Antiohia, kadja: — Te aven pala sar phenel o Mojse! Kana na sen, na daśtin te aven ."
Acts,15,2,"O Pavel haj o Barnaba xanas pen but kadale manuśença. Haj ol bare andar e khangeri phende kaj o Pavel, o Barnaba haj varesode andar lenθe te ʒan k‑ol apostolǎ haj k‑ol phure andar o Jerusalim ⌞te pućhen len⌟ pala kadala bukǎ."
Acts,15,3,"Pala so ol manuśa la khangerǎqe dine len so trebul vaś o drom, von nakhle andar ol reʒiune Fenićia haj Samaria haj phende sar ol nejudea bolden pen ⌞k‑o Del⌟, kadja ke ol phrala haj ol phenǎ sas but lośale."
Acts,15,4,"Kana aresle k‑o Jerusalim, ol manuśa la khangerǎqe, ol apostolǎ haj ol phure sas lośale te dikhen len. Haj o Pavel haj o Barnaba phende sǎ so kerdǎsas o Del pande lenθe."
Acts,15,5,"Atunći, niśte farisea kaj pakǎjlesas and‑o Isus, vazdine pen haj phende te del pes porunka ⌞le nejudeenqe⌟ te oven ćhinde telal haj te keren pala e Leʒǎ le Mojsǎsqi."
Acts,15,6,"Atunći, ol apostolǎ haj ol phure kidine pen te dikhen sar aćhǒl kadaja buki."
Acts,15,7,"Pala so von vakerde maj but, o vazdinǎs pes haj phendǎs lenqe: — Phralalen, tume ʒanen ke bute berśenθar o Del alosardǎs man andar tumenθe, kaj ol nejudea te aśunen manθar e Laćhi Vestǎ haj te pakǎn."
Acts,15,8,"Haj o Del, kaj prinʒarel ol ile le manuśenqe, sikavdǎs ke primil len, dindoj len le Somnale Duhos sar dinǎs Les vi amenqe."
Acts,15,9,"Vov kerdǎs lença sar amença, kadja ke uźardǎs lenqe ile pand‑o pakǎpen."
Acts,15,10,"Kadja ke, sosqe thon le Devles k‑e proba kaś te xolǎren Les haj thon p‑ol zeja le ućenićenqe ⌞nejudea⌟ jekh źugo savo nići amare phure dada haj nići ame n‑aśtisardǎm te phiravas les?"
Acts,15,11,"Ama ame pakǎs ke pand‑o haro le Rajesqo le Isusosqo, sam xastrame, ⌞ame, ol judea⌟ haj vi von, ⌞ol nejudea⌟."
Acts,15,12,"Savorre kaj sas kidine aćhile andar o muj haj aśunde vi k‑o Barnaba haj vi k‑o Pavel, kaj phende pala savorre semnurǎ haj pala ol bare bukǎ kaj kerdǎsas len o Del pande lenθe, maśkar ol nejudea."
Acts,15,13,"Kana von na maj phende khanći, o Jakov dinǎs anglal: — Phralalen, aśunen manθe!"
Acts,15,14,O Simon ⌞Petru⌟ phendǎs sar maj anglal o Del avilo te del vast le nejudeen haj alosardǎs andar lenθe manuśen vaś Pesqo poporo.
Acts,15,15,Kadja xramosarde vi ol prooroćǎ:
Acts,15,16,"«Pala kodoja, avava palpale haj vazdava palem o peravdo kher le Davidosqo , vazdava palem ol peravimata haj laćharava len,"
Acts,15,17,"Kadja ke vi okolaver manuśa rodena le Rajes, savorre nejudea saven akhardem len te oven Mirre, phenel o Raj, kaj kerel kadala bukǎ"
Acts,15,18,prinʒarde de but vremǎ.»
Acts,15,19,"Anda kodoja, me pakǎv ke na trebul te thas pharimata pe kodola andar ol nejudea kaj bolden pen k‑o Del,"
Acts,15,20,"ama numaj te xramosaras lenqe te na xan mas kaj sas źertfime maj anglal le idolenqe, ʒivutren save mule kidine korraθar haj ni rat te na xan haj sakon murś te sovel numaj pesqe rromnǎça haj sakon ʒuvli numaj pesqe rromeça."
Acts,15,21,"Anda ke bute berśenθar, ande fiesavi ćetatǎ si ⌞manuśa⌟ kaj siklǎren pa kadala porunke, vaś ke drabaren e Leʒǎ le Mojsǎsqi and‑ol ande fiesavo Sabato. O Konsilio andar o Jerusalim xramosarel le khangerenqe"
Acts,15,22,"Atunći, ol apostolǎ haj ol phure, khethanes savorrença andar e khangeri, godisarde pen ke avela miśto te alosaren andar lenθe varesave murśen. Haj len te bićhalen len and‑e Antiohia le Paveloça haj le Barnabaça: le Judas, kaj bućholas vi Barsaba, haj le Silas. Von sas manuśa dikhle miśto and‑ol ."
Acts,15,23,"Haj xramosarde vi jekh lilorro haj bićhalde les pande lenθe: — Ame, ol apostolǎ haj ol phure, vaś ol phrala haj ol phenǎ andar ol nejudea kaj si and‑e ćetatǎ Antiohia, and‑ol provinćie Siria haj Ćilićia: Te trajin!"
Acts,15,24,Aśundǎm ke varesave phrala telǎrde andar amenθe bi te avel lenqe dini nijekh porunka. Von tulburisarde tumen haj dukhavde tumaro ilo soça phende von: ⌞⌞te ćhinen tumen telal haj te keren pala e Leʒǎ le Mojsǎsqi.⌟⌟
Acts,15,25,"Ame savorre kidinǎm amen khethanes haj godisardǎm ke avela miśto te alosaras niśte murśen kaj te bićhalas len tumenθe, khethanes amare gugle amalença — o Barnaba haj o Pavel."
Acts,15,26,"Von si manuśa kaj sas gata te den penqo ʒivipen vaś o Anav amare Rajesqo, le Isusosqo ."
Acts,15,27,"Bićhalas le Judas haj le Silas khethanes lença, te phenen tumenqe sa kadala bukǎ:"
Acts,15,28,"ke o Somnal Duho haj ame godisardǎm ke avela miśto te na maj thas opral tumenθe nijekh pharipen, avrǎl so trebul —"
Acts,15,29,"te na xan mas kaj sas źertfime maj anglal le idolenqe, rat haj ʒivutren save mule kidine korraθar haj sakon murś te sovel numaj pesqe rromnǎça haj sakon ʒuvli numaj pesqe rromeça. Kana len sama kadalenθar, miśto keren. Aven sasteveste!"
Acts,15,30,Kadja ke ol ⌞manuśa kaj sas⌟ bićhalde gele and‑e Antiohia haj kothe kidine savorre pakǎvnen haj dine len o lilorro.
Acts,15,31,"Kana kola drabarde les, lośarde pen, vaś ke so sas xramome ande lesθe zorǎrdǎs len."
Acts,15,32,"O Juda haj o Sila, sar prooroćǎ, siklǎrde but le phralen haj le phenǎn, vazdine len haj zorǎrde len."
Acts,15,33,"Pala jekh vremǎ, ol phrala mukhle len te bolden pen paćǎça and‑o Jerusalim, kodolenθe kaj bićhaldesas len."
Acts,15,34,⌞⌞Ama o Sila phendǎs ke kamel te maj aćhel.⌟⌟
Acts,15,35,"O Pavel haj o Barnaba aćhile and‑e Antiohia te phenen e Laćhi Vestǎ haj te siklǎren o Lav le Rajesqo, khethanes avre bute manuśença. O Pavel haj o Barnaba xulaven pen jekh avresθar"
Acts,15,36,"Pala varesode gesa, o Pavel phendǎs le Barnabasqe: — Te boldas amen palpale te dikhas le andar fiesavi ćetatǎ kaj phendǎm o Lav le Rajesqo, kaś te dikhas so maj keren!"
Acts,15,37,"O Barnaba kamelas te lel vi le Joanos, kaj bućholas vi Marku."
Acts,15,38,Ama o Pavel pakǎlas ke na‑i miśto te len pença kodoles savo mukhlǎsas len and‑e reʒiunǎ Pamfilia haj na maj kerelas buki lença.
Acts,15,39,"Haj von xale pen kadja de zorales, ke xulavde pen. O Barnaba lilǎs le Markos haj telǎrde p‑o baro pani karing o Ćipro,"
Acts,15,40,"haj o Pavel alosardǎs le Silas haj telǎrdǎs, pala so ol phrala mukhle les le Rajesqe haroça."
Acts,15,41,"Haj nakhlǎs andar ol provinćie Siria haj Ćilićia, haj zorǎrelas le phralen haj le phenǎn andar ol khangerǎ."
Acts,16,1,"Pala koja, o Pavel gelǎs and‑ol ćetate Derbǎ haj Listra. Haj ita ke othe sas jekh ućeniko kaj bućholas Timotej, o ćhavo jekhe pakǎvni haj jekhe dadesqo greko."
Acts,16,2,Ol haj ol phenǎ andar ol ćetate Listra haj Ikonia denas duma śukar pa o Timotej.
Acts,16,3,"O Pavel kamlǎs te lel les peça p‑o drom. Pala so lilǎs les, . Kadaja sas vaś ol save sas ande kola thana, vaś ke savorre ʒanenas ke lesqo dad sas greko, ⌞haj o Timotej n‑as ćhindo kana sas tikno ćhavorro⌟."
Acts,16,4,"Kana nakhenas pand‑ol ćetate, siklǎrenas le phralen haj la phenǎn te inkeren so phendesas ol apostolǎ haj ol phure andar e khangeri de‑and‑o Jerusalim."
Acts,16,5,Ol manuśa andar ol khangerǎ sas sa maj zorale and‑o pakǎpen haj butǒnas sakon ges.
Acts,16,6,"Vaś ke o Somnal Duho na mekhlǎs te phenen pa o Lav and‑e provinćia Asia, von nakhle andar e reʒiunǎ la Friʒiaqi haj la Galatiaqi."
Acts,16,7,"Kana aresle paś‑e reʒiunǎ Misia, zumavde te ʒan and‑e reʒiunǎ Bitinia; ama o Duho le Isusosqo na mekhlǎs len."
Acts,16,8,Nakhle atunći andar e Misia haj gele k‑e ćetatǎ Troa.
Acts,16,9,"Rǎte, le Pavelos sas les jekh dikhlipen: sikavdilǎs lesqe jekh manuś andar e Maćedonia savo rugilas les kadja: — Av and‑e provinćia Maćedonia thaj aźutisar amen!"
Acts,16,10,"Pala kova dikhlipen le Pavelosqo, rodinǎm p‑o than te ʒas amenqe and‑e Maćedonia, vaś ke dinǎm amari sama ke o Raj akharel amen te phenas lenqe pa e Laćhi Vestǎ. And‑e ćetatǎ Filipi e Lidia pakǎl and‑o Isus"
Acts,16,11,"Thodǎm amen and‑e korabia and‑e ćetatǎ Troa haj gelǎm vorta k‑e insula Samotraćǎ, haj o ges kaj avilǎs k‑o porto Neapoli."
Acts,16,12,"Kothar gelǎm amenqe k‑o Filipi, kaj si ćetatǎ importanto and‑e provinćia Maćedonia haj foro romanicko. Ande kaja ćetatǎ aćhilǎm varesode gesa."
Acts,16,13,"Sabatosqo ges inklistǎm p‑e porta la ćetatǎqi, paśa jekh pajorro, kaj pakǎsas ame ke si jekh than kaj rugin pen ⌞ol judea⌟. Thodǎm amen tele haj dinǎm duma le ʒuvlǎnqe kaj sas kidine othe."
Acts,16,14,"Othe sas jekh ʒuvli kaj traśalas le Devlesθar. Bućholas Lidia, sas andar e ćetatǎ Tiatira, haj bikinelas poxtana purpuraqe. Voj aśunelas k‑o Pavel haj o Raj putardǎs laqo ilo te ćhol k‑o śero so phenelas vov."
Acts,16,15,"Pala so sas boldi savorrença andar pesqo kher, rugisardǎs amen: — Aven ande mirro kher thaj aćhen manθe, kana arakhlen ke pakǎv and‑o Raj! Haj kovlǎrdǎs amaro ilo. O temnićeri andar o Filipi pakǎl and‑o Isus"
Acts,16,16,"Jekh var kana ʒasas k‑o than le rugimasqo, inklilǎs angla amenθe jekh sluga, kaj sas la ande pesθe jekh duho gićitoro. Kadale gićimaça kerelas but love pesqe xulajenqe."
Acts,16,17,Voj avelas pal‑o Pavel haj pala amenθe haj cipilas: — Kala manuśa si robǎ le Devlesqe le Baresqe haj phenen tumenqe sar aśtin tume te aven xastravde.
Acts,16,18,"Haj kerdǎs kadja maj but gesa. Xolǎme, o Pavel amboldinǎs pes haj phendǎs le duhosqe: — And‑o Anav le Isusosqo , porunćiv tuqe te inkles andar laθe! Haj o duho inklilǎs ćak atunći."
Acts,16,19,"Kana laqe xulaja dikhle ke gelǎs e speranca ke maj avela len love laθar, thode vast p‑o Pavel haj p‑o Sila haj tïrisarde len and‑e piaca, angl‑ol bare."
Acts,16,20,Phende le krisinitorenqe: — Kadala manuśa ćhon zarva maśkar ol manuśa andar amari ćetatǎ. Si judea
Acts,16,21,"haj siklǎren amen te inkeras niśte obićejurǎ, kaj ame, save sam romanǎ, na trebul ni te akćeptisaras len, ni te keras len."
Acts,16,22,"Ol but manuśa uśtile vi von kontra lenqi, haj ol krisinitorǎ porunćisarde te aven ćhinde lenqe gada haj von te aven marde ranença."
Acts,16,23,"Pala but daba, ćhudine len and‑e temnica haj porunćisarde le temnićeresqe te pazil len miśto."
Acts,16,24,"Vaś ke dinesas lesqe jekh porunka kalaθar, kadava ćhudinǎs len ande jekh kamera maj palal and‑e temnica haj phandavdǎs lenqe punre ande duj kaśta phare."
Acts,16,25,"Kam maśkar e rǎt, o Pavel haj o Sila rugisarenas pen haj gilavenas slavaqe gilǎ le Devlesqe, haj kola save sas phandavde aśunenas lenθe."
Acts,16,26,"De‑ande jekhvar, avilǎs jekh baro izdraipen phuvǎqo, kaj ol temelie la temnicaqe izdravdile. Sig putardile savorre udara haj savorrenqe źanźira deskerdile."
Acts,16,27,"O temnićeri uśtilǎs andar e lindri haj kana dikhlǎs ol udara la temnicaqe putarde, inkaldǎs pesqi sabia. Haj sas gata te mudarel pes, vaś ke pakǎlas ke ol phandavde naślesas."
Acts,16,28,"Ama o Pavel cipisajlǎs zorale glasoça: — Te na keres tuqe nijekh khanilipen, vaś ke savorre sam kathe!"
Acts,16,29,"O temnićeri manglǎs vareso kaj kerel , gelǎs sigo andre haj, izdrandoj, ćhudinǎs pes phuvǎθe angl‑o Pavel haj angl‑o Sila."
Acts,16,30,"Pala koja inkaldǎs len avri haj phendǎs lenqe: — Rajalen, so trebul te kerav kaś te avav xastravdo?"
Acts,16,31,"Von dine lesqe anglal: — Pakǎ and‑o Raj Isus, haj avena xastravde vi tu vi kire manuśa andar kiro kher!"
Acts,16,32,"Haj phende lenqe o Lav le Rajesqo, lesqe haj savorrenqe andar lesqo kher."
Acts,16,33,"O temnićeri lilǎs len pesθe ćak ande kodova ćaso andar e rǎt. Xalavdǎs o rat kaj sas pe lenθe. Haj sig, vov haj savorre save sas lesqe, sas bolde."
Acts,16,34,"Ingerdǎs len and‑o kher, thodǎs lenqe e meseli haj lośajlǎs pesqe manuśença andar pesqo kher vaś ke pakǎjlǎs and‑o Del."
Acts,16,35,"Kana kerdilǎs ges, ol krisinitorǎ bićhalde le śeralen te phenen le temnićeresqe: — De drom kodole manuśen!"
Acts,16,36,"O temnićeri phendǎs le Pavelosqe: — Ol krisinitorǎ bićhalde duma te dav tumen drom; akana, inklen avri thaj ʒan paćǎça!"
Acts,16,37,"Ama o Pavel phendǎs le śeralenqe: — Marde amen angl‑ol manuśa bi te avas krisinime, vi te sam romanǎ, haj ćhudine amen and‑e temnica. Haj akana inkalen amen avri ćoral? Na! Te aven ćak von te inkalen amen avri!"
Acts,16,38,"Ol śerale phende lenqe dume le krisinitorenqe, haj kola darajle kana aśunde ke si romanǎ."
Acts,16,39,"Avile te guglǎren len, inkalde len avri haj rugisarde len te ʒan penqe andar e ćetatǎ."
Acts,16,40,"Pala so o Pavel haj o Sila inkliste andar e temnica, gele and‑o kher la Lidiaqo. Dikhle le haj le phenǎn, zorǎrde len haj telǎrde."
Acts,17,1,"O Pavel haj o Sila nakhle pand‑e ćetatǎ Amfipoli haj pand‑e ćetatǎ Apolonia haj aresle k‑e ćetatǎ Tesalonik, kaj sas jekh le ."
Acts,17,2,"Pala sar maj kerdǎs, o Pavel gelǎs and‑e sinagoga haj trin gesa Sabatosqe, jekh pala avresθe, dinǎs duma lença andar e Skriptura."
Acts,17,3,Sikavdǎs ke o Hristos trebalas te cïrdel dukh haj te vazdel pes andar ol mule. Vov phenelas: — Kadava si o Hristos: o Isus pa kasθe phenav tumenqe me.
Acts,17,4,Varesave andar ol judea pakǎjle haj nakhle paś‑o Pavel haj paś‑o Sila khethanes bute grećença kaj traśanas le Devlesθar haj bute bare ʒuvlǎnça.
Acts,17,5,"Ama ol judea ⌞⌞kaj na pakǎjle and‑o Isus⌟⌟ sas pherde invidia, line pença manuśen khanćesqe, kidine maj bute manuśen haj uśtǎrde opre savorren andar e ćetatǎ. Gele zorǎça and‑o kher le Jasonosqo haj rodenas le Pavelos haj le Silas, te anen len anglal o norodo."
Acts,17,6,"Ama ći arakhle len kothe. Kadja ke cïrdine le Jasonos haj varesave phralen angla ol bare la ćetatǎqe, cipindoj: — Kadala manuśa tulburisarde e paćǎ la lumǎqi haj avile vi kathe"
Acts,17,7,haj o Jason lilǎs le Pavelos haj le Silas te beśen ande lesqo kher. Von savorre keren kontra so phenel o haj phenen ke si jekh aver thagar: o Isus.
Acts,17,8,"Kana ol judea phende kadala bukǎ, xolǎrde ⌞vi maj but⌟ le manuśen kaj sas kidine haj le baren la ćetatǎqe."
Acts,17,9,"Ol bare mukhle le Jasonos haj okolavren te ʒan, numaj pala so line lenθar jekh garancia lovenqi. O Pavel haj o Sila and‑e ćetatǎ Berea"
Acts,17,10,"Ćak ande kodoja rǎt, ol bićhalde le Pavelos haj le Silas k‑e ćetatǎ Berea. Kana von aresle kothe, gele andre and‑e le judeenqi."
Acts,17,11,Ol manuśa kadala sas maj putarde gogǎça desar kodola andar e ćetatǎ Tesalonik. Akćeptisarde o lav haj kamle les but haj ande fiesavo ges rodenas and‑e Skriptura kaś te dikhen kana si ćaćes so phenenas o Pavel haj o Sila.
Acts,17,12,"Kadja ke but andar kadala judea pakǎjle, haj but grećǎ — ʒuvlǎ bare haj murśa pakǎjle vi von."
Acts,17,13,"Ama ol judea andar o Tesalonik, kana aśunde ke o Pavel phenel o Lav le Devlesqo vi and‑e Berea, gele vi von kothe te uśtǎren opre haj te tulburin le bute manuśen."
Acts,17,14,"Atunći, sigo, ol phrala bićhalde le Pavelos karing o baro pani, ama o Sila haj o Timotej aćhile and‑e Berea."
Acts,17,15,"Kodola kaj sas le Paveloça, ingerde les ʒi k‑e ćetatǎ Atena. Pala kodoja boldine pen, porunkaça te phenen le Silasqe haj le Timotejosqe te aven lesθe sode daśtin de sigo. O Pavel and‑e ćetatǎ Atena"
Acts,17,16,"Kana o Pavel aźukerelas le Silas haj le Timotejos and‑e Atena, vov dikhlǎs ke e ćetatǎ si pherdi idolǎ haj sas but xolǎme."
Acts,17,17,"Kadja ke vov dinǎs duma and‑e le judeença haj le grećença kaj traśanas le Devlesθar, haj sakon ges kodolença savença arakhelas pes and‑e piaca."
Acts,17,18,Varesode andar ol filosofǎ epikurienǎ haj stoićǎ astarde te den duma leça. Varesave andar lenθe phenenas: — So kamel te phenel kadava manuś bare mujesqo? Aver phenenas: — Fal ke del duma pa aver devela kaj na‑i amarenθar. Ke o Pavel phenelas e Laćhi Vestǎ pa o Isus haj pa o ʒivdǎripen.
Acts,17,19,Atunći line les pença haj ingerde les k‑o kidipen le tribunalosqo kaj bućholas Areopago haj phende: — Daśtil pes te ʒanas savo si kadava nevo siklǎripen pala savesθe des tu duma?
Acts,17,20,Ke aśunas tuθar niśte bukǎ ćudato. Kadja ke kamas te ʒanas so kames te phenes.
Acts,17,21,Ke savorre atenienǎ haj ol manuśa aver rigenθar kaj beśenas and‑e Atena na kerenas avervareso desar te phenen vaj te aśunen vareso kaj si nevo.
Acts,17,22,Atunći o Pavel uśtilo ande punrenθe maśkar ol manuśa d‑and‑o Areopago haj phendǎs: — Manuśalen atenienǎ! Me dikhav ke tume den but pakǐv tumare develen.
Acts,17,23,"Kana phirdem pande tumari ćetatǎ haj dikhlem k‑ol thana kaj rugin tumen, arakhlem vi jekh altaro pe savo si xramosardo: «Jekhe Devlesqe kaj na‑i prinʒardo.» Kadja ke o Del savesθe tume rugin tumen bi te prinʒanen Les, pa Kodolesθe dav me duma."
Acts,17,24,"O Del kaj kerdǎs e lumǎ haj sǎ so si ande laθe, si o Raj le ćerosqo haj la phuvǎqo, kadja ke Vov na beśel and‑ol templurǎ kerde le manuśenθar."
Acts,17,25,"Les ći trebal Les khanći, ći trebal te dikhen Lesθar ol manuśa, vaś ke Vov del savorrenqe o ʒivipen, o phurdipen haj savorre bukǎ."
Acts,17,26,"Andar jekh korkorro manuś, Vov kerdǎs sǎ ol poporurǎ, kaś te ʒiven pe sǎ e phuv. Vov phendǎs kana te ʒiven haj thodǎs hotarǎ kaj te beśen."
Acts,17,27,"Haj o Del kamlǎs kaj von te roden Les. Haj vi kana na dikhen Les ćaćes, te aśtin te arakhen Les. Ama Vov na‑i dur nijekhesθar andar amenθe."
Acts,17,28,"Ande Lesθe ʒivas, phiras haj sam, sar phendǎs vi jekh andar tumare poecǎ: «Ame sam Lesqe ćhave.»"
Acts,17,29,"Haj kadja, ke sam ol ćhave le Devlesqe, ći trebalas te pakǎs ke o Del si sar jekh idolo kerdo le manuśesθar pala pesqi gogi andar somnakaj, rup vaj barr."
Acts,17,30,"O Del na maj inkerel konto ke maj anglal ol manuśa ći prinʒarde Les, haj akana del porunka savorre manuśenqe andar sǎ e lumǎ te mukhen pen le nasulesθar haj te bolden pen Lesθe."
Acts,17,31,"Vaś ke Vov thodǎs jekh ges kana krisinela e lumǎ ćaćimaça, pand‑o Manuś alosardo Lesθar. Haj o Del sikavdǎs savorrenqe kas alosardǎs Vov: le manuśes saves vazdinǎs Les andar ol mule."
Acts,17,32,"Kana aśunde von pa o ʒivdǎripen andar ol mule, varesave astarde te asan lesθar, haj aver phende lesqe: — Pala kadala bukǎ kamas te aśunas Tut vi aver var."
Acts,17,33,Kadja ke o Pavel inklilǎs de maśkar lenθe.
Acts,17,34,"Ama varesave manuśa inkerde leça haj pakǎjle. Maśkar kadala sas o Dionisie andar o tribunalo Areopago, jekh ʒuvli kaj bućholas Damaris haj aver, khethanes lença."
Acts,18,1,Pala kodoja o Pavel gelo pesqe andar e ćetatǎ Atena k‑e ćetatǎ Korint.
Acts,18,2,"Kothe arakhlǎs pes jekhe judeoça kaj bućholas Akvila, savesqi familia sas andar e reʒiunǎ Pont. Vov avilǎs pesqe rromnǎça, e Prisćila, andar e Italia, vaś ke o baro thagar Klaudiu porunćisardǎs kaj savorre judea te ʒan penqe andar e Roma. O Pavel gelo pesqe lenθe,"
Acts,18,3,"haj, vaś ke sas les sa kodoja meseria, aćhilǎs lenθe haj kerelas buki lença. Von kerenas caxre."
Acts,18,4,O Pavel dinǎs duma and‑e ande sakon ges Sabatosqo haj kamelas te kerel le judeen haj le grećen te pakǎn and‑o Isus.
Acts,18,5,"Pala so o Sila haj o Timotej avile andar e provinćia Maćedonia, o Pavel kerelas numaj jekh buki: phenelas pa o Lav haj sikavelas le judeenqe ke ćaćes o Isus si o Hristos."
Acts,18,6,"Ama, anda kodoja ke von sas kontra lesqi haj akuśenas les, o Pavel dinǎs tele o prafo de opral pesqo xurǎvipen haj phendǎs lenqe: — Tumaro rat te avel pe tumaro śero. Me sem uźo. De akanara ʒava kodolenθe kaj na‑i judea."
Acts,18,7,"Haj pala so inklistǎs kothar andar e sinagoga, gelo and‑o kher jekhe manuśesqo kaj bućholas Titiu Just kaj traśalas le Devlesθar. Lesqo kher sas paś‑e sinagoga."
Acts,18,8,"O Krisp, o baro la sinagogaqo, pakǎjlo and‑o Raj savorre manuśença andar pesqo kher. Haj but andar ol korintenǎ kaj aśunde le Pavelos, pakǎjle vi von haj sas bolde."
Acts,18,9,"Ande jekh rǎt, o Raj phendǎs and‑jekh dikhlipen le Pavelosqe: — Na dara! Tu de duma haj na aćh andar o muj!"
Acts,18,10,"Ke Me sem tuça haj khonik na thola o vast pe tuθe, te kerel tuqe vareso nasul, anda kodoja ke but manuśa andar e ćetatǎ kadaja si Mirrenθar."
Acts,18,11,Kadja ke o Pavel aćhilo and‑o Korint jekh berś haj jekh paś haj siklǎrelas ⌞le korintenen⌟ o Lav le Devlesqo.
Acts,18,12,"Kana o Galion sas guvernatori and‑e provinćia Ahaja, ⌞ande savǎθe si vi e ćetatǎ Korint⌟, sǎ ol judea gele haj astarde le Pavelos haj ingerde les k‑e kris"
Acts,18,13,haj phende: — Kadava manuś kerel le manuśen te sluźin le Devles na sar phenel e Leʒǎ.
Acts,18,14,"O Pavel kamelas te del duma, ama atunći o Galion phendǎs le judeenqe: — Te avelas vareso kerdo kontra la leʒǎqi le romanenqi vaj jekh khanilipen, aśunavas tumen."
Acts,18,15,"Ama kana xan tumen pa dume, pa anava haj pa tumari Leʒǎ, si tumari buki! Me na kamav te ovav krisinitori ande kasave bukǎ."
Acts,18,16,Haj naśavdǎs len katar e kris.
Acts,18,17,"Atunći savorre manuśa astarde le Sostenos, o baro la sinagogaqo haj marde les angla e kris. Ama le Galionosqe ći phabolas lesqe nićisar kadalenθar. O Pavel boldel pes and‑e ćetatǎ Antiohia"
Acts,18,18,"O Pavel maj beślǎs but gesa kothe, and‑o Korint. Pala kodoja lilǎs pesqe ges laćho katar ol haj katar ol phenǎ. Gelo pesqe la korabiaça karing e provinćia Siria, la Prisćilaça haj le Akvilaça, pala so pesqo śero and‑o porto Kenkrea, vaś ke xalǎsas solax."
Acts,18,19,"Aresle and‑e ćetatǎ Efes haj o Pavel mukhlǎs kothe le Akvilas haj la Prisćila. Gelǎs andre, and‑e haj dinǎs duma le judeença."
Acts,18,20,"Von rugisarde les te aćhel lenθe maj but, ama o Pavel ći kamlǎs."
Acts,18,21,"Lilǎs pesqe ges laćho lenθar haj phendǎs: — ⌞⌞Si musaj te ʒav and‑o Jerusalim vaś o baro ges kaj avel. ⌟⌟ Te kamela o Del, avava palpale tumenθe. Pala kodoja gelo pesqe andar o Efes la korabiaça."
Acts,18,22,"Pala so areslǎs and‑o porto Ćezarea, gelǎs pesqe ⌞k‑o Jerusalim⌟ haj baxtǎrdǎs paćǎça la khangerǎ. Pala kadaja, gelǎs pesqe k‑e ćetatǎ Antiohia. O Apolo"
Acts,18,23,"Pala so o Pavel beślǎs varesode gesa and‑e Antiohia, gelǎs pesqe haj nakhlǎs pand‑e provinćia Galatia haj pand‑e provinćia Friʒia haj zorǎrelas savorre ućenićen."
Acts,18,24,"K‑e ćetatǎ Efes avilǎs jekh judeo kaj bućholas Apolo, biando and‑e ćetatǎ Aleksandria. Les sas les jekh duma śukar haj prinʒarelas miśto e Skriptura."
Acts,18,25,"Sasas siklǎrdo pa o drom le Rajesqo, delas duma zorǎça haj siklǎrelas le manuśen ćaćes pa o Isus, vi kana ʒanelas numaj o bolipen le Joanosqo."
Acts,18,26,"Astardǎs te del duma and‑e bi te daral. Kana aśunde les e Prisćila haj o Akvila, line les penθe haj siklǎrde les maj miśto pa o drom le Devlesqo."
Acts,18,27,"Anda kodoja ke kamlǎs te ʒal pesqe and‑e provinćia Ahaja, ol phende lesqe ke ovela miśto te ʒal pesqe haj bićhalde le ućenićenqe jekh lilorro te primin les miśto. Kana o Apolo areslǎs kothe, dinǎs vast but kodolen kaj pakǎjle pand‑o haro le Devlesqo,"
Acts,18,28,"anda kodoja ke beślǎs kontra le judeenqi, dindoj duma anglal savorre manuśa, haj sikavelas andar e Skriptura ke o Isus si o Hristos."
Acts,19,1,"Kana o Apolo sas and‑e ćetatǎ Korint, o Pavel, pala so nakhlǎs andar ol plaja ⌞la provinćiaqe Asia⌟, areslǎs k‑e ćetatǎ Efes. Kothe arakhlǎs pes varesode ućenićença"
Acts,19,2,haj pućhlǎs len: — Tume primisarden le Somnale Duhos kana pakǎjlen ⌞and‑o Isus⌟? Von dine les anglal: — Ame nići na aśundǎm ke si jekh Somnal Duho.
Acts,19,3,Vov maj pućhlǎs len: — Savo bolipen primisarden tume? Haj von dine les anglal: — O bolipen le Joanosqo.
Acts,19,4,"Atunći o Pavel phendǎs: — O Joan bolelas kodolen kaj kamle te sikaven ke mukhle pen penqe bezexenθar, haj phenelas le manuśenqe te pakǎn ande Kodova kaj avel pala lesθe, and‑o Isus."
Acts,19,5,"Kana aśunde kadala bukǎ, sas bolde and‑o Anav le Rajesqo Isus."
Acts,19,6,"Kana o Pavel thodǎs pesqe vasta opral lenθe, o Somnal Duho avilo opral lenθe haj von denas duma ande aver ćhibǎ haj prooroćinas."
Acts,19,7,Kodola murśa sas kam deśuduj.
Acts,19,8,"O Pavel ʒalas k‑e , kaj delas duma bi te daral. Trin ćhona delas duma le judeença haj rodelas te paruvel lenqi gogi pa o le Devlesqo."
Acts,19,9,"Ama varesave andar lenθe sa na kamle te pakǎn haj denas duma ʒungales pa o Drom ⌞le Rajesqo⌟ angla ol manuśa, kadja ke o Pavel mukhlǎs len. Lilǎs peça le ućenićen haj sakon ges delas duma and‑jekh śkolaqi sala, savi sas jekhe manuśesqi kaj bućholas Tiran."
Acts,19,10,"Vov kerdǎs kadaja buki duj berśa, kadja ke savorre kaj beśenas and‑e provinćia Asia, vi judea haj vi grećǎ, aśunde o Lav le Rajesqo."
Acts,19,11,"Haj pand‑ol vasta le Pavelosqe, o Del kerelas bare bukǎ sar na maj dikhlesas pen."
Acts,19,12,"Kadja ke, ol manuśa lile khosne vaj śorcurǎ kaj azbajlesas o trupo le Pavelosqo haj thonas len p‑ol nasfale. Haj von sas sastǎrde haj ol nasul duhurǎ inklǒnas andar lenθe. But manuśa andar e ćetatǎ Efes pakǎn and‑o Isus"
Acts,19,13,"Haj niśte judea kaj phirenas and‑ol gava te ankalaven duhuren nasul andar ol manuśa, zumavde te akharen o Anav le Rajesqo le Isusosqo opral kodola ande savenθe sas kasave duhurǎ: — Porunćiv tumenqe, and‑o Anav le Isusosqo pa savesθe del duma o Pavel savorrenqe, te inklǒn avri!"
Acts,19,14,"Kadaja buki kerenas la ol efta ćhave le Sćevasqe, kaj sas jekh baro raśaj judeo."
Acts,19,15,"Ama o nasul duho dinǎs len anglal: — Prinʒarav le Isusos, aśundem vi pa o Pavel, ama tume kon sen?"
Acts,19,16,"Haj o manuś ande savesθe sas o nasul duho, xutilǎs pe lenθe, peravdǎs len tele haj mardǎs len kadja zorales ke ol efta phrala naśle andar kodova kher nange haj ratarde."
Acts,19,17,Savorre judea haj savorre grećǎ kaj beśenas and‑o Efes aśunde pa kadaja buki haj savorre daranas. Haj o Anav le Rajesqo le Isusosqo sas aśardo.
Acts,19,18,"But andar ol manuśa kaj pakǎnas, avenas ⌞k‑ol phrala ⌟ haj phenenas o ćaćipen pa ol bezexa kaj kerde len."
Acts,19,19,"But andar ol manuśa kaj drabarde, ande penqe lila ⌞kaj sas xramome pa ol drabarimata⌟ haj dine len jag angla savorre manuśa; ginde sode kerenas ol lila haj kerenas kam panʒvardeś mie ruputne love."
Acts,19,20,Kadja o Lav le Rajesqo ʒalas maj dur zorǎça haj kerdǒlas sa maj zoralo. E revolta le rupunarenqi andar e ćetatǎ Efes
Acts,19,21,"Pala kadala, o Pavel kamlǎs te nakhel andar ol provinćie Maćedonia haj Ahaja haj pala kodoja te ʒal k‑o Jerusalim. Vov phendǎs: — Pala so ʒava kothe, si te ʒav vi k‑e Roma."
Acts,19,22,"Bićhaldǎs angla pesθe and‑e provinćia Maćedonia dujen andar ol manuśa kaj denas les vast, le Timotejos haj le Erastos, haj vov maj aćhilǎs and‑e provinćia Asia maj but gesa."
Acts,19,23,"Kam ande kodoja vremǎ, kerdǎs pes jekh bari tulburarǎ andar e kauza le dromesqi ⌞le Rajesqo⌟."
Acts,19,24,Jekh rupunari kaj bućholas Dimitri kerelas tikne ruputne temploja la zeicaqe Artemisa haj kadja anelas but love pesqe manuśenqe.
Acts,19,25,"Kadja ke kidinǎs pesqe manuśen haj vi avren kaj kerenas sa kodoja buki, haj phendǎs lenqe: — Manuśalen, ʒanen ke andar amari buki sam barvale."
Acts,19,26,"Tume dikhen haj aśunen ke o Pavel kadava na numaj and‑o Efes, ama vi ande sǎ e provinćia Asia kovlǎrdǎs haj athardǎs bute manuśen, phenindoj ke ol devela kaj si kerde manuśenθar na‑i devela ćaće."
Acts,19,27,"Kadja ke na numaj ke amari buki aśtil te ovel dikhli nasul, ama vi o templo la bare zeicaqo Artemisa aśtil te avel dikhlo sar khanći. Haj sigo avela bisterdi e slava kodolaqi kaj si aśardi ande sǎ e provinćia Asia haj ande sǎ e lumǎ."
Acts,19,28,Kana aśunde von ⌞sǎ ol bukǎ kadala⌟ xolisajle haj astarde te den muj zorales: — Bari si e zeica Artemisa le efesenenqi!
Acts,19,29,"Sǎ e ćetatǎ tulburisajlǎs. Astarde le Gajusos haj le Aristarhos, kaj sas maćedonenǎ haj phirenas le Paveloça. Haj savorre khethanes gele zorǎça and‑o teatro."
Acts,19,30,"O Pavel kamelas te avel angla ol manuśa kidine, ama ol ućenićǎ ći mukhle les."
Acts,19,31,"Haj vi varesave andar ol maj bare la provinćiaqe Asia, kaj sas lesqe amala, bićhalde lesθe te rugin les te na ʒal andre and‑o teatro."
Acts,19,32,"Varesave andar ol manuśa ćingardenas vareso, avera aver vareso, ke sas bari tulburarǎ othe, haj but andar lenθe nići na ʒanenas sosqe kidine pen."
Acts,19,33,"Atunći, ankalavde le Aleksandros de maśkar lenθe, saves ol judea spidenas les anglal. O Aleksandru kerdǎs semno andar o vast haj kamelas te phenel lenqe ke ⌞ol judea⌟ na‑i dośale."
Acts,19,34,"Ama kana prinʒarde les ke si judeo, ćingardine savorre ande jekh glaso, kam duj ćasoja: — Bari si e zeica Artemisa le efesenenqi!"
Acts,19,35,"Ama pala duj ćasoja, o sekretaro la ćetatǎqo phendǎs le manuśenqe te na maj aven xolǎme: — Manuśalen efesenǎ, savorre manuśa ʒanen ke amari ćetatǎ pazil o templo la bare zeicaqo Artemisa haj o sfïnto barr kaj pelǎs andar o ćeri!"
Acts,19,36,Khonik na daśtil te phenel ke na‑i kadja. Beśen śukar haj te na keren dilimata.
Acts,19,37,"Tume anden kathe kadale manuśen, save nići na ćorde andar ol temploja, nići na akuśle amare zeica."
Acts,19,38,"Kana o Dimitri haj ol meśterǎ kaj si leça kamen te roven pen varekasθar, si kidimata krisimasqe haj krisinitorǎ; kothe te roven pen jekh avresθar!"
Acts,19,39,"Kana tume maj kamen vareso, o legalo kidipen la ćetatǎqo daśtil te phenel so si te kerel pes."
Acts,19,40,"⌞Ama akana⌟ daśtil pes te avas dośarde ke sas kathe jekh revolta ages, vaś ke na daśtias te phenas sosqe kerdǎm kadaja larma."
Acts,19,41,"Haj phenindoj kadala, phendǎs le manuśenqe kaj sas kidine te ʒan penqe."
Acts,20,1,"Pala so na maj sas zarva, o Pavel dinǎs muj le ućenićen haj, pala so zorǎrdǎs len, mukhlǎs len la paćǎça, inklistǎs ⌞andar e ćetatǎ⌟ haj telǎrdǎs and‑e Maćedonia."
Acts,20,2,"Nakhindoj othar, zorǎrelas bute siklǎrimatença ⌞le pakǎvnen⌟ haj pala kodoja gelo and‑e Grećia,"
Acts,20,3,"kaj aćhilǎs trin ćhona. Kamelas te ʒal p‑o baro pani k‑e Siria, ama niśte kerde planurǎ kontra lesqi, haj kadja vov phendǎs pesqe te nakhel andar e Maćedonia pe pesqo drom palpale k‑o Jerusalim."
Acts,20,4,"Gele leça o Sopater, o ćhavo le Pirosqo andar e ćetatǎ Berea, Aristarh haj Sekund andar e ćetatǎ Tesalonik, o Gajus andar e ćetatǎ Derbǎ, o Timotej haj o Tihik haj vi o Trofim andar e provinćia Asia."
Acts,20,5,Kadala gele maj anglal haj aźukerde amen and‑e ćetatǎ Troa.
Acts,20,6,"Pala ol Bare Gesa le Azimenqe, telǎrdǎm vi ame la korabiaça andar e ćetatǎ Filipi, haj pala panʒ gesa areslǎm lenθe, and‑e Troa, kaj aćhilǎm efta gesa. O Pavel k‑e ćetatǎ Troa. O ʒivdǎripen le Eutihesqo"
Acts,20,7,"And‑o jekhto ges le kurkesqo, kana samas kidine te phagas o manro, o Pavel astardǎs te del duma haj, anda kodoja ke kamelas te telǎrel o dujto ges, dinǎs duma maj but, ʒi k‑o maśkar la ratǎqo."
Acts,20,8,"And‑e kamera de opral kaj samas ame kidine, sas but lampe."
Acts,20,9,"Jekhe ternes kaj bućholas Eutih, kaj beśelas p‑o toko la felǎstraqo, lilǎs les e lindri zorales kana delas duma o Pavel. Vaś ke sutosas, pelǎs katar o dujto etaźo haj vazdine les mulo."
Acts,20,10,"Ama o Pavel dinǎs pes tele, mukhlǎs pes tele karing lesθe haj, liindoj les and‑e angali, phendǎs: — Te na traśan, anda kodoja ke lesqo gi si ande lesθe, ⌞vov ʒivel!⌟"
Acts,20,11,"Pala so o Pavel gelǎs palpale opre, phaglǎs o manro, xalǎs haj dinǎs duma maj but, ʒi derano haj pala kodoja, telǎrdǎs."
Acts,20,12,"O ćhavo sas andino ʒivdo, haj von sas but lośale. O Pavel k‑e ćetatǎ Milet vakerel le phurenqe andar e ćetatǎ Efes"
Acts,20,13,"Ame gelǎm k‑e korabia haj telǎrdǎm k‑e ćetatǎ Asos. Ama bi le Pavelosqo, anda kodoja ke vov kamlǎs te ʒal ⌞ʒi k‑o Asos⌟ p‑e phuv. Haj ame sas te las les kothar."
Acts,20,14,"Kana arakhlǎm amen leça and‑o Asos, lilǎm les haj gelǎm maj dur p‑o pani, k‑e ćetatǎ Mitilena."
Acts,20,15,"And‑o dujto ges, areslǎm paś‑e ⌞insula⌟ Kios. O ges kaj avilo nakhlǎm paś‑e insula Samos haj, ⌞⌞pala so aćhilǎm p‑o than and‑o porto Trogilion⌟⌟, areslǎm and‑o dujto ges k‑e ćetatǎ Milet."
Acts,20,16,"⌞Gelǎm and‑o Milet⌟ vaś ke o Pavel kamelas te nakhel paśa e ćetatǎ Efes, te na beśel but and‑e provinćia Asia. Vov sigǎrelas pes te aresel and‑o Jerusalim k‑ol Rusalie, te daśtilas pes."
Acts,20,17,"Andar o Milet, o Pavel bićhaldǎs manuśen k‑o Efes haj akhardǎs le phuren la khangerǎqe."
Acts,20,18,"Kana aresle lesθe, phendǎs lenqe: — Ʒanen so keravas savorri vremǎ kana semas tumença, d‑and‑o jekhto ges kana thodem mirro punro and‑e provinćia Asia."
Acts,20,19,"Ʒanen sar sluźisardem le Rajesqe bi te dav man barikano, pherdo asvinǎ haj pharimata kana ol judea kamenas te keren manqe nasulimata."
Acts,20,20,"Ʒanen sar na garavdem tumenθar khanći andar so sas laćho tumenqe, ama phendem tumenqe haj siklǎrdem tumen, vi angla ol manuśa, vi and‑ol khera."
Acts,20,21,"Phendem le judeenqe haj le grećenqe te bolden pen k‑o Del haj te pakǎn ande amaro Raj, o Isus ⌞⌞Hristos⌟⌟."
Acts,20,22,"Haj akana, dikh ke o Duho tradel man zorǎça te ʒav k‑o Jerusalim bi te ʒanav so ovela mança kothe."
Acts,20,23,Numaj ke ande fiesavi ćetatǎ o Somnal Duho phenel manqe ke aźukeren man źanźira haj pharimata.
Acts,20,24,"Ama man na dukhal man te ʒivav vaj na, haj kamav te ⌞⌞lośalimaça⌟⌟ o phiripen haj e sluźirǎ kaj primisardem len katar o Raj o Isus — te phenav maj dur pa e Laćhi Vestǎ pa o haro le Devlesqo."
Acts,20,25,"Haj dikh, akana, ʒanav ke tume, savorre kaj phirdem maśkar tumenθe, phenindoj pala o ⌞⌞le Devlesqo⌟⌟, na maj dikhena mirro muj."
Acts,20,26,"Anda kodoja phenav tumenqe o ćaćipen, khanikasqo rat na‑i pe manθe,"
Acts,20,27,anda kodoja ke na garavdem man haj phendem tumenqe sǎ pa so kamel o Del te kerel.
Acts,20,28,"Dikhen tumenθar haj savorre bakrǎnθar. Ke o Somnal Duho thodǎs tumen episkopǎ opral lenθe, kaś te oven pastorǎ and‑e khangeri le Devlesqi, kaj kindǎs la Pesqe rateça."
Acts,20,29,"Ʒanav ke pala so me telǎrava, avena maśkar tumenθe bokhale ruva kaj kamena te mudaren le bakrǎn."
Acts,20,30,"Haj vazdena pen vi andar tumenθe murśa kaj siklǎrena banges, te cirden le ućenićen pala penθe."
Acts,20,31,"Anda kodoja, tume si te dikhen miśto haj te anen tumenqe gogi ke, trin berśa, gese haj rǎte, sa phendem tumenqe asvinença, fiesavesqe andar tumenθe, sar te keren!"
Acts,20,32,"Haj akana, ⌞⌞phralalen⌟⌟, mukhav tumen le Devleça haj o Lav pa Lesqo haro te dikhel tumenθar! O Lav le Devlesqo daśtil te zorǎrel tumen haj te del tumen e mośtenirǎ sa kadja sar del la savorrenqe kaj si sfincime."
Acts,20,33,"Na kamlem nići o rup, nići o somnakaj, nići o xurǎvipen varekasqo."
Acts,20,34,Tume ʒanen ke kadala vasta kerde buki vaś manqe haj vaś kodola kaj sas mança.
Acts,20,35,"Pande savorre kadala bukǎ, sikavdem tumenqe ke, kerindoj buki kadja, si te den vast kodolen kaj na‑i len zor vaj kaj si nasfale. Anen tumenqe gogi so phendǎs o Raj o Isus: «San maj lośalo kana des desar kana primis.»"
Acts,20,36,"Pala so phendǎs kadja, thodǎs pes ande khethanes lença savorrença haj rugisarde pen."
Acts,20,37,"Savorre astarde te roven, line and‑e angali le Pavelos haj ćumidine les."
Acts,20,38,So dukhalas len maj but sas so phendǎsas lenqe vov: ke na maj dikhena lesqo muj. Haj gele leça ʒi k‑e korabia.
Acts,21,1,"Pala so dinǎm amenqe ges laćho, gelǎm and‑e korabia haj telǎrdǎm vorta karing e insula Kos, o dujto ges k‑e insula Rodos, haj othar k‑e ćetatǎ Patara."
Acts,21,2,"Arakhlǎm jekh korabia kaj trebalas te nakhel o baro pani karing e reʒiunǎ Fenićia, gelǎm opre ande laθe haj telǎrdǎm."
Acts,21,3,"Dikhlǎm dural e insula Ćipro, mukhlǎm la and‑e bangi rig haj gelǎm karing e provinćia Siria, haj dinǎm amen tele and‑e ćetatǎ Tir, ke othe trebalas te avel dini tele e marfa andar e korabia."
Acts,21,4,"Arakhlǎm le ućenićen haj aćhilǎm othe efta gesa. Von phenenas le Pavelosqe, pand‑o Somnal Duho, te na ʒal opre k‑o Jerusalim,"
Acts,21,5,"ama, kana avilǎs e vremǎ te telǎras, gelǎm amenqe maj dur. Ol ućenićǎ gele amença savorre, le ʒuvlǎnça haj le ćhavorrença, ʒi avri andar e ćetatǎ. Thodǎm amen ande koćenθe p‑o malo haj rugisardǎm amen,"
Acts,21,6,haj pala kodoja dinǎm amenqe ges laćho. Ame gelǎm and‑e korabia haj von boldine pen ke penqe khera. O Pavel ʒal k‑e ćetatǎ Ćezarea. O prooroko Agab
Acts,21,7,Telǎrdǎm andar e ćetatǎ Tir haj areslǎm k‑e ćetatǎ Ptolemaida. Baxtǎrdǎm paćǎça le phralen haj le phenǎn othar haj beślǎm lenθe jekh ges.
Acts,21,8,"O dujto ges telǎrdǎm haj areslǎm k‑e ćetatǎ Ćezarea. Gelǎm and‑o kher le Filiposqo, o evangelisto, jekh andar ol efta ⌞kaj denas vast le apostolen⌟ , haj aćhilǎm lesθe."
Acts,21,9,Les sas les śtar ćhaja bare kaj prooroćinas.
Acts,21,10,"Samas maj bute gesenθar othe, kana avilǎs andar e Judea jekh prooroko kaj bućholas Agab."
Acts,21,11,"Vov avilǎs amenθe, lilǎs e poxtanesqi kuśtik le Pavelosqi, phandlǎs pesqe punre haj pesqe vasta laça haj phendǎs: — Dikh so phenel o Somnal Duho: «Ol judea and‑o Jerusalim phandena kadja le murśes savesqi si kadaja kuśtik. Haj dena les and‑ol vasta le nejudeenqe.»"
Acts,21,12,"Kana aśundǎm kadala dume, vi ame haj vi ol manuśa othar rugisardǎm but le Pavelos te na ʒal k‑o Jerusalim."
Acts,21,13,"Atunći o Pavel dinǎs amenqe anglal: — So keren? Sosqe roven haj dukhaven mirro ilo? Me sem gata na numaj te ovav phanglo, ama vi te merav and‑o Jerusalim vaś o Anav le Rajesqo Isus!"
Acts,21,14,"Vov na mukhelas pes, kadja ke na maj rugisardǎm les haj phendǎm: — Te kerel pes so kamel o Raj!"
Acts,21,15,"Pala kodola gesa, laćhardǎm amen haj gelǎm k‑o Jerusalim."
Acts,21,16,"Niśte ućenićǎ andar e ćetatǎ Ćezarea avile amença haj ingerde amen te beśas jekhe manuśesθe kaj bućholas Mnason, andar e insula Ćipro, jekh purano ućeniko. O Pavel k‑o Jerusalim"
Acts,21,17,"Kana areslǎm k‑o Jerusalim, ol phrala haj ol phenǎ primisarde amen lośalimaça."
Acts,21,18,"O dujto ges, o Pavel gelo amença k‑o Jakov haj savorre phure la khangerǎqe gele vi von kothe."
Acts,21,19,"Pala so dinǎs len ges laćho, phendǎs lenqe sǎ so kerdǎsas o Del maśkar ol nejudea pande lesqi sluźirǎ."
Acts,21,20,"Kana aśunde von kadala, dine slava le Devles, haj pala kodoja phende le Pavelosqe: — Dikh, phrala, sode mie judea pakǎjle haj sǎ kamen savorre ileça te inkerel pes e Leʒǎ le Mojsǎsqi!"
Acts,21,21,"Kadala aśunde pa tuθe ke siklǎres savorre judeen kaj beśen maśkar okolaver poporǎ, te na maj keren pala e Leʒǎ le Mojsǎsqi. Haj ke phenes lenqe te na ćhinen telal penqe ćhavorren haj te na maj inkeren ol obićeja."
Acts,21,22,"So si ⌞te keras⌟? Ame ʒanas ke ⌞⌞kidena pen but manuśa, kana⌟⌟ aśunena ke avilǎn."
Acts,21,23,"Dikh, ker so phenas tuqe ame: si kathe amença śtar murśa kaj solaxarde vareso!"
Acts,21,24,"Le len tuça, uźǎr tut khethanes lença haj pokin tu ⌞anda lenqe źertfe⌟, haj von te aśtin te murraven penqo śero ⌞pala e Leʒǎ⌟! Haj kadja savorre ʒanena ke vi tu keres pala e Leʒǎ haj khanći andar so von aśunde pa tuθe na‑i ćaćes."
Acts,21,25,"Ama, le nejudeenqe kaj pakǎjle, ame xramosardǎm lenqe so si len kerimasqo: te na xan mas savo maj anglal sas źertfime le idolenqe, rat haj ʒivutren save mule kidine korraθar haj sakon murś te sovel numaj pesqe rromnǎça haj sakon ʒuvli numaj pesqe rromeça."
Acts,21,26,"O dujto ges, o Pavel lilǎs kodole murśen haj, pala so uźarde pen khethanes, vov gelǎs and‑e bar le Templosqi kaś te phenel le raśajenqe kana pherena pen ol gesa le uźarimasqe, kana trebalas te anen e źertfa vaś fiesavo andar lenθe. O Pavel si astardo k‑o Templo"
Acts,21,27,"Kana sas te pheren pen ol efta gesa, niśte judea andar e provinćia Asia, dikhle le Pavelos and‑e bar le Templosqi haj kerde jekh tulburarǎ maśkar ol manuśa. Haj atunći, ol manuśa thode o vast pe lesθe"
Acts,21,28,"haj astarde te ćingarden: — Phralalen israeliturǎ, den vast! Dikhen le manuśes kaj siklǎrel savorre manuśen andar savorre thana kontra amare poporosqi, kontra la Leʒǎqi haj kontra le Templosqi. Vov andǎs vi grećen k‑o Templo haj maxrisardǎs kadava than sfïnto."
Acts,21,29,Von dikhlesas maj anglal le Trofimos de‑and‑e ćetatǎ Efes le Paveloça and‑o Jerusalim haj pakǎnas ke o Pavel andǎsas les k‑o Templo.
Acts,21,30,"Savorre manuśa andar e ćetatǎ tulburisajle haj kidine pen k‑o Templo. Von line le Pavelos, cirdine les phuvǎθar avri andar o Templo haj ol udara sas phandavde sigo."
Acts,21,31,"Kana zumavenas te mudaren les, o komandanto le soldacenqo aśundǎs ke e ćetatǎ Jerusalim si tulburime."
Acts,21,32,"Atunći, o komandanto lilǎs soldacen haj sutaśen haj naślǎs k‑ol manuśa. Kana ol manuśa dikhle ke aven o komandanto haj ol soldacǎ, na maj marde le Pavelos."
Acts,21,33,"Atunći, o komandanto paśilo, lilǎs les haj dinǎs porunka te phanden les duje . Pala kadaja, pućhlǎs kon si haj so kerdǎs."
Acts,21,34,"Ama maśkar ol manuśa, varesave phenenas jekh buki, aver phenenas aver buki. O komandanto na daśtilas te xakǎrel nijekh buki siguro, vaś ke sas larma bari, haj dinǎs porunka te ingeren le Pavelos and‑e ."
Acts,21,35,"Kana areslo p‑ol trepte, trebusajlǎs te ingeren les ol soldacǎ, vaś ke ol manuśa sas but xolǎme, kamenas te maren les,"
Acts,21,36,haj avenas pala lesθe haj cipinas: — Mudar les! O Pavel mangel te del duma angla ol judea
Acts,21,37,"Kana te ʒal andre and‑e , o Pavel phendǎs le komandantosqe: — Mukhes man te phenav tuqe vareso? Kadava pućhlǎs les: — Ʒanes le grećenqi ćhib?"
Acts,21,38,Na san tu o eʒiptǎno kaj sodeva gesença maj anglal astardǎs jekh revolta haj ankalavdǎs and‑o mulano than śtar mie bandituren ?
Acts,21,39,"O Pavel phendǎs: — ⌞Na som! ⌟ Me som judeo andar e ćetatǎ Tars, de‑and‑e provinćia Ćilićia, jekh ćetäcǎno kodole ćetatǎqo importanto. Rugiv tut, mukh man te dav duma le poporosqe!"
Acts,21,40,"Pala so mukhlǎs les o komandanto, o Pavel beślǎs ande punrenθe p‑ol trepte haj kerdǎs semno le poporosqe le vasteça. Kana na maj aśunelas pes khanći, o Pavel dinǎs lenqe duma and‑e ebraikani ćhib."
Acts,22,1,"haj dadalen, aśunen akana mirri duma sar ke na sem dośalo!"
Acts,22,2,"Kana aśunde ke del lenqe duma and‑e ćhib e evreicko, aćhile andar o muj de sǎ. Vov phendǎs maj dur: —"
Acts,22,3,"Me sem , biando and‑e ćetatǎ Tars andar e provinćia Ćilićia, ama semas barǎrdo ande kaja ćetatǎ, ⌞Jerusalim⌟. Siklǎrde man te inkerav sǎ so si and‑e Leʒǎ amare phurenqi, o Gamaliel sas mirro siklǎrno, haj kerdem savorre ileça sǎ so kerdem vaś o Del, sa kadja sar keren ages vi tume savorre."
Acts,22,4,"Naśavdem ʒi k‑o meripen kolen save phiren p‑o Drom le Isusosqo, phandinem haj ćhudinem and‑e temnica vi murśen haj vi ʒuvlǎn."
Acts,22,5,"O maj baro raśaj haj savorro kidipen le phurenqo aśtin te phenen pa so kerdem me. Sa von xramosarde lilorre vaś amare phrala judea andar e ćetatǎ Damask te aśtiv te anav le pakǎvnen and‑o Isus kothar phandle k‑o Jerusalim, kaś te aven pedepsime. Lilem ol lilorre haj telǎrdem."
Acts,22,6,"P‑o drom, kana areslem paś‑o Damask, kam k‑o mesmeri, dikh, andar o ćeri strafǎjlǎs rota paśa manθe jekh zorali."
Acts,22,7,"Pelem phuvǎθe haj aśundem jekh glaso kaj phenelas manqe: «Saulona, Saulona, sosθar keres Manqe nasulimata?»"
Acts,22,8,"«Kon san, Raja?», dinem me anglal. Haj Vov phendǎs manqe: «Me sem o Isus andar o Nazaret, Kodova kaj keres Lesqe nasulimata.»"
Acts,22,9,"Kola save sas mança dikhle e dud ⌞⌞haj darajle⌟⌟, ama na xakǎrde o glaso kolesqo kaj delas manqe duma."
Acts,22,10,"Atunći, pućhlem: «So kames te kerav, Raja?» «Uśti opre», dinǎs manqe anglal o Raj, «ʒa and‑o Damask haj othe phenela pes tuqe sǎ so laćhardǎs tuqe o Del te keres!»"
Acts,22,11,"Vaś ke e dud strafǎjlǎs zorales, na dikhavas khanći, haj kola save sas mança inkerde man vastesθar ʒi kaj areslem and‑o Damask."
Acts,22,12,"Kothe sas jekh manuś kaj bućholas Anania. Vov inkerelas sǎ e Leʒǎ le Mojsǎsqi, haj savorre ⌞⌞andar o Damask⌟⌟ ʒanenas les pakivalo."
Acts,22,13,"Vov avilǎs, beślǎs paśa manθe haj phendǎs manqe: «Phrala Saulona, dikh palem!» Ćak atunći dikhlem les."
Acts,22,14,"Vov phendǎs manqe: «O Del amare anglune dadenqo alosardǎs tut kaś te ʒanes Lesqi voja, te dikhes le Ćaće Robos le Rajesqo haj te aśunes Les."
Acts,22,15,Vaś ke angla savorre manuśa phenesa pa Lesθe ol bukǎ kaj dikhlǎn haj aśundǎn len.
Acts,22,16,"Haj akana, so maj aźukeres? Uśti, le o bolipen haj te aves uźǎrdo kire , akharindoj o Anav le Rajesqo!»"
Acts,22,17,"Pala so irisajlem k‑o Jerusalim, kana rugivas man and‑e bar le Templosqi, inklistem andar mirro trupo"
Acts,22,18,"haj dikhlem ⌞le Rajes⌟, savo phenelas manqe: «Ito! Ʒa tuqe sigo andar o Jerusalim, vaś ke na kamena te aśunen so phenes lenqe pa Manθe!»"
Acts,22,19,"Me phendem: «Raja, ama von ʒanen ke kolen kaj pakǎn ande Tuθe me ćhavas len and‑e temnica haj maravas len ande sakon ."
Acts,22,20,"Haj ʒanen ke, atunći kana ćhordilǎs o rat le Śtefanosqo, Kiro martiro, semas vi me kothe haj inkeravas kolença kaj mudarenas les haj dikhavas lenqe gadenθar!»"
Acts,22,21,"Haj Vov phendǎs manqe: «Ʒa, vaś ke bićhalava tut dur, k‑ol nejudea...»"
Acts,22,22,"Von aśunde lesθe ʒi ke kaja duma, ama pala koja cipisajle: — Kale manuśes, le les haj mudar les! Kasavo manuś na trebul te maj ʒivel!"
Acts,22,23,"Von cipinas, cirdenas ol gada de pe penθe, haj ćhudenas prafo opre."
Acts,22,24,"Vaś koja o komandanto dinǎs porunka te ingeren le Pavelos and‑e , te maren les ćugnǎça haj te thon lesqe pućhimata, kaś te ʒanen sosθar cipinas kadja kontra lesqi."
Acts,22,25,"Kana anzarenas les kaś te avel mardo ćugnǎça, o Pavel phendǎs le sutaśosqe kaj sas othe: — Si mekhlo te maren jekhe romanos savo nići n‑as barem krisinime?"
Acts,22,26,"Kana aśundǎs kala, o sutaśo gelǎs te phenel le komandantosqe, kaś te ʒanel: — So kames te keres? Kadava manuś si romano."
Acts,22,27,"O komandanto paśilǎs haj phendǎs le Pavelosqe: — Phen manqe, san romano? — Va — dinǎs lesqe anglal."
Acts,22,28,O komandanto phendǎs: — Me pokindem but love kaś te avav kerdo romano. O Pavel mothodǎs: — Me sem de kana biandilem.
Acts,22,29,"Sig, kola soldacǎ kaj trebulas te maren les haj te thon lesqe pućhimata mekhle les ande paćǎ. Haj o komandanto darajlǎs kana aśundǎs ke o Pavel si romano, vaś ke phanglǎsas les ⌞źanźirença⌟. O Pavel angl‑o Divano le judeenqo"
Acts,22,30,"O komandanto kamelas te ʒanel o ćaćipen pa ol bukǎ savença ol dośarenas le Pavelos. O dujto ges thodǎs te deskeren lesqe ⌞źanźira⌟ haj dinǎs porunka te kiden pen ol bare raśaja haj savorre andar o Sinedrio. Pala koja, thodǎs te anen le Pavelos haj te thon les angla lenθe."
Acts,23,1,"O Pavel dikhlǎs vorta karing o Sinedrio thaj phendǎs: — , man sas man o gi uźo angl‑o Del ʒi ande kadava ges..."
Acts,23,2,O maj baro raśaj o Anania porunćisardǎs kodolenqe kaj beśenas paś‑o Pavel te den les dab p‑o muj.
Acts,23,3,"Atunći o Pavel phendǎs lesqe: — Dela tut dab o Del, zidona dino varoça ! Tu beśes kathe thaj krisines man pala e Leʒǎ, ama phenes te den man dab, kontra la Leʒǎqi?!"
Acts,23,4,Kodola kaj beśenas paśa lesθe phende lesqe: — Tu ⌞tromas⌟ te akuśes le bare raśajes le Devlesqo?
Acts,23,5,"Thaj o Pavel dinǎs anglal: — Na ʒanglem, phralalen, ke si o maj baro raśaj. ⌞Na trebulas te akuśav les, ⌟ vaś ke si xramosardo: « Te na des duma nasul pa o maj baro kire poporosqo. »"
Acts,23,6,"O Pavel ʒanelas ke varesave andar lenθe sas sadukea, thaj aver farisea, haj cipisajlǎs and‑o Sinedrio: — Phralalen, me sem fariseo, ćhavo fariseosqo; sem krisinime vaś ke cirdav speranca ke ol mule avena ʒivdǎrde!"
Acts,23,7,"Kana phendǎs kadala, astarde te xan pen ol farisea le sadukeença, thaj xulavdile ande dujenθe,"
Acts,23,8,"vaś ke ol sadukea phenen ke na‑i nići ʒivdǎripen, nići ïnʒerǎ, nići duhurǎ. Ama ol farisea phenen ke si savorrenθar."
Acts,23,9,Kerdǎs pes bari larma thaj varesode siklǎrne Leʒǎqe de‑and‑ol farisea uśtile opre thaj phende bare mujeça: — Ame na arakhas khanći nasul ke kadava manuś. Dake ćaćes dinǎs lesqe duma jekh duho vaj jekh ïnʒero?
Acts,23,10,"Vaś ke e ćingar sas sa maj zorali, haj o komandanto daralas ke o Pavel avela mudardo lenθar, phendǎs le soldacenqe te ʒan tele thaj te cirden les othar thaj te ingeren les and‑e ."
Acts,23,11,"And‑e rǎt kaj avilǎs, o Raj sikavdǎs Pes angl‑o Pavel thaj phendǎs lesqe: — Na dara, ⌞⌞Pavelona⌟⌟, vaś ke kadja sar phendǎn o ćaćipen pa Manθe and‑o Jerusalim, sa kadja si te phenes o ćaćipen vi and‑e Roma! O Pavel si ingerdo and‑e ćetatǎ Ćezarea"
Acts,23,12,"Kana kerdǎs pes ges, niśte kerde planurǎ thaj solaxarde ke na xana thaj nići na pena ʒi kana na mudarena le Pavelos."
Acts,23,13,Sas maj but de saranda ʒene kodola kaj kerde kadaja buki.
Acts,23,14,Von gele k‑ol maj bare raśaja thaj k‑ol phure thaj phende lenqe: — Ame solaxardǎm ke na maj thas khanći and‑o muj ʒi kana na mudarasa le Pavelos.
Acts,23,15,"Kadja ke akana, tume khethanes le Sinedrioça, mangen le komandantosθar te anel les ⌞⌞texara⌟⌟ angla tumenθe, sar kana tume kamen te roden maj miśto sar beśen ol bukǎ leça! Ame aźukerasa p‑o drom te mudaras les, anglal te aresel vov angla tumenθe."
Acts,23,16,Ama o ćhavo la phenǎqo le Pavelosqi aśundǎs kadava plano haj gelǎs k‑e thaj phendǎs le Pavelosqe.
Acts,23,17,"O Pavel akhardǎs jekhes andar ol sutaśǎ thaj phendǎs lesqe: — Inger kadale ternes k‑o komandanto, vaś ke si les te phenel lesqe vareso!"
Acts,23,18,"Kadava lilǎs les, ingerdǎs les k‑o komandanto thaj phendǎs: — O Pavel o phandavdo akhardǎs man thaj rugisardǎs man te anav tuθe kadale ternes, vaś ke si les te phenel tuqe vareso."
Acts,23,19,"O komandanto lilǎs les vastesθar, cirdinǎs les rigaθe thaj pućhlǎs les: — So kames te phenes manqe?"
Acts,23,20,"Vov phendǎs lesqe: — Ol judea dine pen duma te mangen tuθar te anes le Pavelos texara angl‑o Sinedrio, sar kana von kamen te pućhen les maj miśto sar beśen ol bukǎ leça."
Acts,23,21,"Tu te na pakǎs len, vaś ke maj but de saranda manuśa andar lenθe aźukerena les garavde. Xale sovlǎ ke na maj xana haj ke na maj pena khanći ʒi kana na mudarena les: akana von si gata haj aźukeren numaj te phenes ke va, anesa les."
Acts,23,22,O komandanto dinǎs drom le ternes thaj phendǎs lesqe: — Te na maj phenes khanikasqe ke phendǎn manqe pa kadala bukǎ.
Acts,23,23,"Pala kadaja, o komandanto akhardǎs duje sutaśen thaj phendǎs lenqe: — Ʒi k‑o ćaso enǎ e‑rǎt , te laćharen kaś te ʒan ʒi and‑e ćetatǎ Ćezarea duj śela soldacǎ, eftavardeś soldacǎ p‑ol grasta thaj duj śela sulicaśǎ!"
Acts,23,24,"Te den grasten vi vaś o Pavel, te inklel p‑o grast thaj te avel ingerdo sastevesto k‑o guvernatori Feliks!"
Acts,23,25,Le Feliksosqe xramosardǎs lesqe jekh lilorro kaj phenelas:
Acts,23,26,O Klaudiu Lisias karing o baro Feliks o guvernatori — te trajis!
Acts,23,27,"Kadale manuśes astarde les ol judea thaj sas te mudaren les, ama me gelem le soldacença thaj xastravdem les andar lenqe vasta, vaś ke aśundem ke si romano."
Acts,23,28,"Vaś ke kamlem te ʒanav soça dośaren les, ingerdem les anglal lenqo Sinedrio."
Acts,23,29,"Aśundem ke phenen ke si dośalo niśte bukǎnça andar lenqi Leʒǎ, ama me na arakhlem nići jekh doś ⌞pal‑e leʒǎ le romanenqi⌟ kaś te avel mudardo vaj te avel phandavdo."
Acts,23,30,Phendilǎs manqe ke ⌞⌞ol judea⌟⌟ kerde planurǎ te keren lesqe nasul. Bićhaldem les sigo tuθe thaj phendem kodolenqe kaj phenen ke si dośalo te phenen angla tuθe so si len leça. ⌞⌞Av sastevesto!⌟⌟
Acts,23,31,"Ol soldacǎ, pala sar dinǎs pes lenqe porunka, lile le Pavelos thaj ingerde les ande kodoja rǎt ʒi k‑e ćetatǎ Antipatrida."
Acts,23,32,O dujto ges ol soldacǎ save sas p‑ol grasta ingerde les maj dur. Okolaver risarde pen ⌞k‑o Jerusalim⌟ and‑e .
Acts,23,33,"Ol soldacǎ save sas p‑ol grasta, kana aresle and‑e ćetatǎ Ćezarea, ingerde le Pavelos angl‑o guvernatori haj dine les vi o lilorro."
Acts,23,34,"Pala so drabardǎs o lilorro, o guvernatori pućhlǎs le Pavelos andar savi provinćia si. Kana aśundǎs ke si andar e provinćia Ćilićia,"
Acts,23,35,phendǎs: — Aśunava tut kana avena kola manuśa kaj phenen ke san dośalo. Thaj phendǎs te avel phandavdo and‑o palato le Irodosqo.
Acts,24,1,"Pala panʒ gesa, avilǎs o maj baro raśaj Anania, jekhença andar ol phure haj jekhe avokatoça kaj bućholas Tertul, haj rovle pen le Pavelosθar k‑o guvernatori Feliks."
Acts,24,2,"O Pavel sas akhardo angla lenθe, haj o Tertul astardǎs te dośarel les, phenindoj: — Andar tuθe, bare Feliksona, vaś ke si tut griźa amenθar, si amen numaj paćǎ haj but reforme kerdile vaś kadava poporo."
Acts,24,3,Vaś lenqe ame savorre naisaras tuqe śukar savorri vremǎ haj orkaj.
Acts,24,4,"Ama, kaś te na maj khinǎrav tut, rugiv tut, ka ande kiro laćhipen, te aśunes amare vorbice."
Acts,24,5,Dinǎm amari sama ke kadava manuś si sar jekh molima. Vov kerel le andar savorri lumǎ te uśten k‑o maripen. Si jekh andar ol bare la sektaqe le nazaritǎnenqi
Acts,24,6,"haj zumavdǎs te maxril ćak o Templo. Ama ame thodǎm vast pe lesθe. ⌞⌞Kana kamlǎm te krisinas les pala amari Leʒǎ,⌟⌟"
Acts,24,7,"⌞⌞avilǎs o komandanto Lisia, cirdinǎs les zorǎça andar amare vasta⌟⌟"
Acts,24,8,"⌞⌞haj dinǎs porunka kolenqe kaj dośarenas les te aven tuθe. ⌟⌟ Te thosa lesqe pućhimata, ćak tu aśtisa te aśunes lesθar savorre bukǎ savença ame dośaras les."
Acts,24,9,Ol judea inkerde le avokatoça Tertul haj phende ke kadja si ol bukǎ. So phendǎs o Pavel angl‑o Feliks haj angl‑ol bare le judeenqe
Acts,24,10,"Kana o guvernatori kerdǎs lesqe semno te del duma, o Pavel dinǎs anglal: — Vaś ke ʒanav ke bute berśenθar san krisinitori kadale poporosqo, dava duma savorre pakǎmaça ande tuθe."
Acts,24,11,"Pala sar śaj aśunes, na nakhle maj but de deśuduj gesa de kana gelem opre k‑o Jerusalim te angl‑o Del."
Acts,24,12,"Na dikhle man ke xav man vrojekheça vaj ke spidav le manuśen te keren jekh tulburarǎ, nići and‑o Templo, nići and‑ol , nići and‑e ćetatǎ."
Acts,24,13,Von nići n‑aśtin te sikaven tuqe ke me kerdem ol bukǎ savença dośaren man akana.
Acts,24,14,"Si ćaćes ke phirav p‑o Drom ⌞le Isusosqo⌟, pa savesθe von phenen ke si sekta, haj kadja sluźiv amare dadenqe Devles. Pakǎv sǎ so si xramome and‑e Leʒǎ le Mojsǎsqi haj and‑ol lila le prooroćenqe"
Acts,24,15,haj si man sa koja speranca kaj si len vi kadalen kaj dośaren man — ke vi ol laćhe haj vi ol nasul manuśa avena ʒivdǎrde le Devlesθar.
Acts,24,16,Vaś kadala marav man te avel man savorri vremǎ jekh gogi uźi angl‑o Del haj angl‑ol manuśa.
Acts,24,17,Pala maj but berśa ⌞ande aver thema⌟ avilem te anav love le ćorre manuśenqe andar mirro poporo haj te kerav źertfe.
Acts,24,18,Ćak atunći arakhle man and‑o Templo. Semas uźardo. N‑as but manuśa paśa manθe haj na kerelas khonik baro muj
Acts,24,19,"ʒi kana avile niśte save sas andar e provinćia Asia. Kadala trebulas te sikavdǒn angla tuθe haj te dośaren man, te si len vareso kontra mirri."
Acts,24,20,"Vaj te phenen kadala save si kathe soça arakhle man dośalo kana beślem angl‑o Sinedrio,"
Acts,24,21,avrǎl le dumenθar kaj cipisardem maśkar lenθe: «Sem krisinime tumenθar ages vaś ke pakǎv ke ol mule avena ʒivdǎrde!»
Acts,24,22,"O Feliks, savo ʒanelas orsavi buki pa o Drom ⌞le Isusosqo⌟, durǎrdǎs len pe aver data, phenindoj: — Mothava so kerava le Paveloça kana avela o komandanto Lisias."
Acts,24,23,"Haj dinǎs porunka le sutaśos te pazil le Pavelos, ama te mekhel les maj slobodo, haj te mekhel orsaves andar lesqe amala te dikhel lesθar ⌞⌞vaj te avel lesθe⌟⌟. O Pavel vakǎrel palem le Feliksoça"
Acts,24,24,"Pala varesode gesa, avilǎs palpale o Feliks pesqe rromnǎça, la Drusilaça, savi sas judejka. Vov thodǎs te akharen le Pavelos haj aśundǎs lesθe pa o pakǎpen and‑o Isus."
Acts,24,25,"O Pavel dumazinelas ke o manuś trebul te ʒivel sar kamel o Del, trebul te na maj kerel orso kamel vov haj ke avela krisinime le Devlesθar. Atunći o Feliks darajlǎs haj phendǎs: — Akana ʒa tuqe! Akharava tut kana maj avela man vremǎ."
Acts,24,26,"Vov vi cirdelas speranca ke o Pavel dela les love kaś te del les drom, kadja ke bićhalelas te akharen les maj butvar, te vakǎrel leça."
Acts,24,27,"Pala duj berśa, and‑o than le Feliksosqo avilǎs sar guvernatori o Porćiu Festu. O Feliks kamlǎs te kerel jekh favoro le judeenqe haj mekhlǎs le Pavelos and‑e temnica."
Acts,25,1,"O Festu avilǎs ande pesqi provinćia, thaj pala trin gesa gelǎs andar e ćetatǎ Ćezarea k‑o Jerusalim."
Acts,25,2,Ol maj bare raśaja thaj ol bare le judeenqe gele haj rovle pen le Pavelosθar. Thaj mangle le Festosθar
Acts,25,3,te kerel lenqe jekh favoro thaj te bićhalel le Pavelos k‑o Jerusalim. Kadja thonas le Pavelosqe jekh kapkana kaś te mudaren les p‑o drom.
Acts,25,4,"O Festu dinǎs lenqe anglal ke o Pavel si pazime and‑e Ćezarea thaj ke vov, o Festu, ʒala kothe sigo."
Acts,25,5,"O Festu phendǎs: — Akana, kodola save si ol maj bare andar tumenθe te aven mança thaj, kana si vrojekh doś ande kadava manuś, te dośaren les!"
Acts,25,6,"O Festu aćhilǎs maśkar lenθe numaj oxto gesa vaj deś, thaj pala kadaja gelǎs and‑e Ćezarea. O dujto ges beślǎs p‑o krisaqo skamin thaj phendǎs te anen le Pavelos."
Acts,25,7,"Kana areslǎs vov, ol judea kaj avile andar o Jerusalim avile rota paśal o Pavel thaj phende ke si les but thaj phare dośa, ama na daśtisarde te sikaven ke si len ćaćipen."
Acts,25,8,"O Pavel phendǎs pa ol dośa kaj phende ol judea ke si les: — Na‑i man nijekh doś kontra la Leʒǎqi le judeenqi, nići kontra le Templosqi, nići kontra le ćezarosqi."
Acts,25,9,"O Festu, savo kamelas te kerel jekh favoro le judeenqe, phendǎs le Pavelosqe: — Kames te ʒas and‑o Jerusalim thaj kothe te krisinav tut me pa kadala bukǎ?"
Acts,25,10,"O Pavel phendǎs: — Me beśav akana angl‑e kris le ćezarosqi , kaj si te avav krisinime. Le judeenqe na kerdem lenqe nasul, kadja sar vi tu ʒanes but miśto."
Acts,25,11,"Kana kerdem vrojekh nasulipen vaj kerdem daiśi kaś te avav mudardo, na mangav te na merav. Ama kana na‑i khanći ćaćes andar ol dośa savença dośaren man von, khonik na daśtil te del man pe lenqo vast. Mangav te krisinel man o !"
Acts,25,12,"Atunći o Festu, pala so dinǎs duma pesqe sfetnikurença, dinǎs anglal: — Manglǎn te krisinel tut o ćezaro, k‑o ćezaro ʒasa ! O Pavel si andino angl‑o thagar Agripas o dujto"
Acts,25,13,"Pala varesode gesa, o Agripas thaj e Berenićǎ, ⌞lesqi phen⌟, avile and‑e Ćezarea te phenen le Festosqe: — Miśto avilǎn and‑e Judea!"
Acts,25,14,"Aćhile kothe maj but gesa, haj o Festu mothovdǎs le thagaresqe pa o Pavel: — O Feliks, ⌞kaj sas guvernatori anglal manθe⌟, mukhlǎs and‑o phandavipen jekhe murśes."
Acts,25,15,"Thaj kana semas and‑o Jerusalim, ol bare raśaja thaj ol phure le rovle pen lesθar thaj mangle manθar te kondamniv les."
Acts,25,16,Me phendem lenqe ke k‑ol romanǎ na del pes jekh manuś p‑o vast kolenqo kaj dośaren les. Maj anglal si te lença kaś te daśtil te phenel vi vov vareso pa ol dośa.
Acts,25,17,"Von avile kathe thaj bi te maj zabadiv, o dujto ges beślem p‑o krisaqo skamin thaj phendem te anen le manuśes."
Acts,25,18,"Kana avile ol maj bare kaj dośarenas les, kadala na dośarde les nijekheça andar ol nasulimata kaj pakǎvas me ke śaj avena."
Acts,25,19,"Len sas len leça numaj bukǎ pa penqi reliʒia thaj pa jekh manuś, Isus, kaj mulǎs, haj pa savesθe o Pavel phenel ke si ʒivdo."
Acts,25,20,"Vaś ke na ʒanglem sar te arakhav o ćaćipen andar kadala bukǎ, pućhlem les dake kamel te ʒal k‑o Jerusalim thaj te avel kothe krisinime anda kadala bukǎ."
Acts,25,21,"Ama o Pavel manglǎs te aćhel pazime, ʒi kana o ćezaro krisinela les. Kadja ke phendem te avel pazime ʒi kana bićhalava les k‑o ćezaro."
Acts,25,22,O Agripas phendǎs karing o Festu: — Kamavas te aśunav vi me kadale manuśes. Thaj o Festu dinǎs anglal: — Texara aśunesa les.
Acts,25,23,"O dujto ges avile o Agripas thaj e Berenićǎ, xurǎvde ande thagarune cale. Von gele and‑e krisaqi sala le komandancença thaj le maj bare murśença la ćetatǎqe. Kana porunćisardǎs o Festu, ande le Pavelos ⌞andar o phandavipen⌟."
Acts,25,24,"O Festu phendǎs: — Thagara Agripa thaj tume savorre kadala kaj sen kidine amença khethanes! Dikhen kadale manuśesθe, savesθar savorre judea rovle pen vi and‑o Jerusalim thaj vi kathe thaj cipisajle ke na trebul te maj ʒivel!"
Acts,25,25,"Ama me arakhlem ke na kerdǎs khanći kaś te avel mudardo, ama, vaś ke vov korkorro manglǎs te avel krisinime le ćezarosθar, lilem e dećizia te bićhalav les."
Acts,25,26,"Ama na‑i man so te xramosarav le bare thagaresqe pa lesθe. Anda kadaja andem les angla tumenθe, haj maj but angla tuθe, thagara Agripa, kaj, pala so pućhen les, te ʒanav so te xramosarav le ćezarosqe."
Acts,25,27,Vaś ke fal man ke si dilikanes te bićhalav lesθe jekhe manuśes de‑and‑o phandavipen bi te xramosarav soça si dośardo.
Acts,26,1,O Agripas phendǎs le Pavelosqe: — Daśtis te phenes sosθar na san dośalo. Atunći o Pavel vazdinǎs pesqo vast thaj astardǎs te phenel: —
Acts,26,2,"Sem , thagara Agripa, vaś ke ages daśtiv te phenav angla tuθe sosθar na sem dośalo soça dośaren man ol ,"
Acts,26,3,sem lośalo vaś ke tu ʒanes miśto savorre obićeja le judeenqe haj vi sosqe xan pen von. Anda kadaja rugiv tut te beśes haj te aśunes man śukar.
Acts,26,4,"Savorre judea ʒanen mirro ʒivipen, katar o śero, de kana semas terno, maśkar mirro poporo and‑o Jerusalim."
Acts,26,5,"Von ʒanen man de but vremǎ, haj, te kamen, daśtin te phenen ke me ʒivisardem ande o maj strikto grupo amare reliʒiaqo, sar fariseo."
Acts,26,6,Thaj akana sem angl‑e kris vaś ke si man speranca ke o Del kerela so phendǎs amare anglune dadenqe .
Acts,26,7,"Haj amare deśuduj semincie sluźin savorre ileça le Devlesqe ges haj rǎt haj si len vi len speranca te dikhen kadaja buki. Thagara, vaś kadaja speranca dośaren man ol bare le judeenqe angl‑e kris!"
Acts,26,8,Sosθar na avel tumenqe te pakǎn ke o Del le mulen?
Acts,26,9,Vi me pakǎjlem ke trebul te kerav but kontra le Anavesqi le Isusosqo andar o Nazaret.
Acts,26,10,"Thaj kadja vi kerdem and‑o Jerusalim. Pala so dine man zor ol bare raśaja, ćhudinem and‑o phandavipen bute sfincen. Thaj kana sas krisinime te aven mudarde, vi me phenavas te aven mudarde."
Acts,26,11,"Kerdem lenqe nasulipen butvar ande savorre thaj keravas sǎ kaś te kerav len te akuśen le Rajes. Vaś ke sas man xoli zorales pe lenθe, ʒavas pala lenθe ćak vi and‑ol ćetate avrǎl ⌞e Judea⌟."
Acts,26,12,"Anda kadaja gelem and‑e ćetatǎ Damask, kaj bićhaldesas man haj dinesas man kadaja zor ol bare raśaja ⌞andar o Jerusalim⌟."
Acts,26,13,"Kam k‑o mesmeri, thagara, kana ʒavas p‑o drom, dikhlem jekh kaj avelas andar o ćeri, maj zorali desar e dud le khamesqi, haj e dud avilǎs rota paśa manθe thaj paśa kodola kaj sas mança."
Acts,26,14,"Pelǎm savorre tele p‑e phuv, thaj me aśundem jekh glaso kaj phenelas manqe and‑e ebraikani ćhib: «Saulona, Saulona, sosθar keres Manqe nasulimata? Ʒi kana na kandes Man, korkorro keres tuqe nasulipen.»"
Acts,26,15,"Me pućhlem: «Kon san, Raja?» Thaj o Raj phendǎs: «Me sem o Isus, Kodova kaj keres Lesqe nasulimata."
Acts,26,16,Ama uśti opre thaj beś ande punrenθe! Sikavdem Man akana angla tuθe kaś te kerav tut Mirro sluźitori thaj Mirro martoro — te phenes avrenqe pa so dikhlǎn thaj pa so sikavava tuqe!
Acts,26,17,Me skäpiva tut le judeenθar thaj okolavre poporenθar savenθe bićhalav tut
Acts,26,18,"kaś te putares lenqe jakha haj te bolden pen katar o tunǎriko k‑e dud, thaj katar e zor le Satanasqi k‑o Del. Atunći o Del jertila lenqe thaj primila len ande Pesqo poporo paśa kodola kaj si sfincime vaś ke pakǎn ande Manθe.»"
Acts,26,19,"Thaj kadja, thagara Agripa, kandinem so aśundem and‑o dikhlipen andar o ćeri."
Acts,26,20,"Thaj astardem te mothovav, maj anglal kolenqe andar e ćetatǎ Damask thaj andar o Jerusalim, haj maj palal kolenqe and‑e Judea, haj le manuśenqe kaj na‑i judea te bolden pen k‑o Del thaj te keren bukǎ save sikaven ke boldine pen k‑o Del."
Acts,26,21,Dikh sosθar ol judea thode vast pe manθe and‑o Templo thaj zumavde te mudaren man.
Acts,26,22,"Ama, vaś ke o Del dinǎs man vast, areslem ʒi ande kadava ges te phenav o ćaćipen savorrenqe, vi le tiknenqe vi le barenqe. Na phenav aver daiśi avrǎl sosθar phende ol prooroćǎ thaj o Mojse ke kerela pes:"
Acts,26,23,"ke o cïrdela but dukha, haj vaś ke avela o jekhto kaj ʒivdǒla andar ol mule, phenela pa e dud vi le judeenqe poporosqe haj vi le manuśenqe kaj na‑i judea."
Acts,26,24,"Thaj kana o Pavel ïnkë delas duma, o Festu phendǎs zorales: — Pavelona, san dilo! Siklilǎn kadja but kaj aresesa dilo!"
Acts,26,25,"O Pavel dinǎs anglal: — Na sem dilo, bare Festona, me phenav dume ćaće thaj gogǎça."
Acts,26,26,"O Agripas ʒanel kadala bukǎ thaj anda kaja dav duma bi daraqo, vaś ke ʒanav siguro ke nijekh andar kadala bukǎ na aćhilǎs garavdi vaś lesqe, anda ke von na kerdile ćoral."
Acts,26,27,"Pakǎs so phenen ol prooroćǎ, thagara Agripa? Ʒanav ke pakǎs."
Acts,26,28,Thaj o Agripas phendǎs le Pavelosqe: — Kadja lokhes maj kames te keres man te avav kreśtino!
Acts,26,29,"O Pavel dinǎs anglal: — Maj lokhes vaj maj phares, me rugiv man k‑o Del ka na numaj tu, tha vi savorre kadala kaj aśunen man ages te aresen vi von sar sem me ‑ ama bi kadale źanźirenqo."
Acts,26,30,"O thagar, o guvernatori, e Berenićǎ thaj savorre kodola kaj beśle lença uśtile opre."
Acts,26,31,"Thaj kana telǎrenas othar, denas duma jekh avreça, phenindoj: — Kadava manuś na kerdǎs khanći nasul kaś te avel mudardo vaj phandavdo."
Acts,26,32,"O Agripas phendǎs le Festosqe: — Te na manglǎsas kadava manuś te avel krisinime le Ćezarosθar, tu daśtisas te des les drom."
Acts,27,1,"Pala so lilǎs pes e dećizia te telǎras and‑e Italia, o Pavel haj ïnkë aver kaj sas phandavde, sas dine p‑ol vasta jekhe sutaśosqe kaj bućholas Juliu, te ingerel len ⌞k‑e Roma⌟. Vov sas andar o reʒimento le ćezarosqo."
Acts,27,2,"Sas jekh korabia andar e ćetatǎ Adramit, kaj sas te ʒal paśal o malo la provinćiaqo Asia. Ame savorre gelǎm and‑e korabia haj telǎrdǎm. Amença sas vi o Aristarh, jekh maćedonǎno andar e ćetatǎ Tesalonik."
Acts,27,3,"And‑o dujto ges areslǎm k‑e ćetatǎ Sidon, haj o Juliu, kaj phiravelas pes miśto le Paveloça, mukhlǎs les te ʒal ke pesqe te den les so trebul les."
Acts,27,4,"Pala kodoja telǎrdǎm kothar la korabiaça, nakhlǎm paśal ⌞e insula⌟ Ćipro, p‑e rig kaj sas ferime, vaś ke e balval phurdelas kontra amari."
Acts,27,5,"Pala so ame nakhlǎm paś‑ol reʒiune Ćilićia haj Pamfilia, areslǎm k‑e ćetatǎ Mira, and‑e provinćia Lićia."
Acts,27,6,"Kothe, o sutaśo arakhlǎs jekh korabia kaj sas andar e ćetatǎ Aleksandria haj ʒalas karing e Italia haj gelǎm ande laθe."
Acts,27,7,"Maj but gesa ame gelǎm pohales haj areslǎm phares paś‑e ćetatǎ Knid. Anda kodoja ke e balval sa marelas haj na mukhelas amen te ʒas angle, nakhlǎm p‑e rig ferime ⌞la insulaqi⌟ Kreta, paśal e peninsula Salmona."
Acts,27,8,Nakhlǎm phares paśa laθe haj areslǎm ande jekh than kaj bućholas Laćhe Limanurǎ. Paśa lesθe sas e ćetatǎ Lasaja.
Acts,27,9,"Nakhlǎsas but vremǎ haj n‑as siguro te ʒal pes p‑o baro pani, vaś ke nakhlǎsas vi o posto . Vaś kodoja, o Pavel dinǎs len jekh sfato,"
Acts,27,10,"phenindoj: — Manuśalen, sar dikhav me, kadava ʒamos na avela siguro haj xasardǒna but bukǎ te ʒasa maj dur. Na numaj e korabia haj so si pe laθe avena xasarde, ama vi ame merasa."
Acts,27,11,Ama o sutaśo pakǎjlo maj but and‑o tradinitori haj and‑o stäpïno la korabiaqo desar ande so phendǎs o Pavel.
Acts,27,12,"Haj anda kodoja ke o porto na sas laćho te aćhes othe ivende, maj but manuśa pakǎjle ke si maj miśto te telǎren kothar, haj kana daśtin, te aresen k‑o Feniks, jekh porto la Kretaqo kaj sas le mujeça karing o nord‑vesto haj sud‑vesto. E bari balval"
Acts,27,13,"Astardǎsas te phurdel lokhes e balval katar o sudo haj, pakǎindoj ke daśtin te aresen kaj kamen, ol korabierǎ vazdine ol ankore haj nakhle paśal e insula Kreta."
Acts,27,14,"Ama na pala but vremǎ, katar e ⌞insula⌟ astardǎs te phurdel jekh bari balval, kaj bućholas Eurakilon."
Acts,27,15,"Vaś ke e korabia sas lini haj na maj daśtisardǎs te ʒal kontra la balvalǎqi, mukhlǎm amen gelde laθar."
Acts,27,16,"Nakhindoj paśe de jekh insula kaj bućholas Kauda, e balval na phurdelas kadja de zorales, haj ame phares aśtisardǎm te phandas e barka le xastraimasqi."
Acts,27,17,"Pala so vazdine e barka, phandle e korabia rota de opral ʒi telal, dine tele ol pïnze haj mukhle pen gelde balvalǎθar, ke traśanas te na aresen p‑o kiśaj and‑o golfo Sirta."
Acts,27,18,"Vaś ke e balval marelas and‑e korabia zorales, o dujto ges astarde te ćhuden avri andar e korabia so anenas,"
Acts,27,19,haj and‑o trinto ges ćhudine penqe vastença vi ol bukǎ la korabiaqe.
Acts,27,20,"O kham haj ol ćerxenǎ na maj dikhlile maj but gesa, haj e bari balval kaj marelas ande amenθe sas kadja de zorali, ke na maj sas amen nići jekh speranca ke xastrasa."
Acts,27,21,"Vaś ke na xalǎmas de but vremǎ, o Pavel vazdinǎs pes maśkar lenθe haj phendǎs: — Manuśalen, trebulas te kanden man haj te na telǎren andar e insula Kreta, haj atunći na maj avelas kadava pharipen tumença haj kadava xasaripen."
Acts,27,22,"Akana dav tumenqe jekh sfato, te astaren zor, vaś ke na merela nići jekh manuś; numaj e korabia kerdǒla kotora."
Acts,27,23,"O Del kasqo me sem haj savesqe sluźiav Lesqe, bićhaldǎs jekhe ïnʒeros savo sikavdilo manqe arǎt"
Acts,27,24,"haj phendǎs manqe: «Na traśa, Pavelona! Tu si te beśes angla o ćezaro haj dikh ke anda tuθe o Del xastravela savorre manuśen kaj si p‑e korabia tuça.»"
Acts,27,25,"Anda kodoja, manuśalen, na traśan, ke me pakǎv and‑o Del ke avela kadja sar phendǎs manqe!"
Acts,27,26,Ama si te avas ingerde pe jekh insula. E korabia aresel and‑e insula Malta
Acts,27,27,"And‑e deśuśtarto rǎt de kana samas phiravde p‑o ⌞Baro Pani⌟ Adriatika, k‑o maśkar la ratǎqo, ol korabierǎ pakǎjle ke e śuki phuv si paśe."
Acts,27,28,"Mäsurisarde sode si ʒi tele haj dikhle ke si kam saranda metrǎ. Maj dur jekh cïra, mäsurisarde palem haj sas kam trǎnda metrǎ."
Acts,27,29,"Traśaθar te na aresen p‑ol barra, mukhle tele śtar ankore k‑e paluni rig la korabiaqi haj ruginas pen te gesǒl."
Acts,27,30,"Ama ol korabierǎ kamenas te naśen andar e korabia haj mukhenas tele e barka le xastravimasqi and‑o pani, phenindoj ke trebul te mukhen tele okolaver ankore kaj beśen and‑e angluni rig la korabiaqi."
Acts,27,31,"Ama o Pavel phendǎs le sutaśosqe haj le soldacenqe: — Kana kadala manuśa na aćhen and‑e korabia, tume n‑aśtin te aven xastrame!"
Acts,27,32,"Atunći, ol soldacǎ ćhinde ol śele la barkaqe haj mukhle la te perel ⌞and‑o pani⌟."
Acts,27,33,"Maj anglal te gesǒl, o Pavel rugisardǎs savorren te xan, phenindoj: — Ages si o deśuśtarto ges de kana sa aźukeren haj na xalen khanći."
Acts,27,34,"Anda kodoja, rugiv tumen te xan kaś te ʒiven, ke nijekh firo balesqo andar tumaro śero na xasardǒla."
Acts,27,35,"Pala so phendǎs kadala dume, lilǎs manro, naisardǎs le Devlesqe anglal savorre manuśenθe, phaglǎs o manro haj astardǎs te xal."
Acts,27,36,"Atunći, savorre astarde zor haj xale vi von."
Acts,27,37,And‑e korabia samas duj śela eftavardeś haj śov manuśa.
Acts,27,38,"Pala so von ćajlǎrde pen, lokhǎrde e korabia, ćhudindoj o giv and‑o pani."
Acts,27,39,"Kana gesilo, von na prinʒarde o than, ama dikhle jekh golfo kaj sas les jekh malo kiśajalo haj phende ke avela miśto te ʒan la korabiaça karing othe, te daśtilas pes."
Acts,27,40,"Ćhinde ol ankore haj mukhle len and‑o pani. Von putarde sa atunći vi ol śele le kïrmenqe ⌞kaś te aśtin te ʒan kaj kamen⌟ haj pala kodoja, vazdine e pïnza kaj sas anglal, kaj e balval te spidel e korabia, haj gele karing o malo."
Acts,27,41,Ama von gele and‑o kiśaj kaj sas telal o pani haj e korabia aćhili p‑o than. E angluni rig aćhili and‑o kiśaj bi te miśkil pes haj e paluni rig xurdǒlas dini dab le valurenθar.
Acts,27,42,"Ol soldacǎ kamenas te mudaren kodolen kaj sas phandavde, kaś te na skapil nijekh najindoj."
Acts,27,43,"Ama o sutaśo, kaj kamelas te xastravel le Pavelos, rimosardǎs lenqo plano. Vov dinǎs porunka kaj kodola kaj daśtin te najon te ćhuden pen and‑o pani haj te ʒan k‑o malo."
Acts,27,44,Haj okolaver ⌞te xastraven pen sar daśtin⌟: varesave p‑ol phalǎ haj varesave p‑aver kotora andar e korabia. Kadja kerdǎs pes ke aresle savorre sasteveste k‑o malo.
Acts,28,1,"Pala so xastrajlǎm ⌞andar o baro pani⌟, aśundǎm ke e insula bućholas Malta."
Acts,28,2,"Ol manuśa kaj beśenas othe phiravde pen amença śukar zorales. Von alavde e jag haj lile amen savorren penθe, anda kodoja ke astardǎsas te del briśind haj sas śil."
Acts,28,3,"O Pavel kidinǎs jekh drez krange śuke haj kana ćhutǎs len p‑e jag, jekh vipera inklistǎs andar lenθe vaś ke sas tatipen haj astardǎs pes k‑o vast lesqo."
Acts,28,4,"Ol manuśa andar kodova than, kana dikhle le sapes sar beśelas umblavdo k‑o vast lesqo, phende jekh avresqe: — Ćaćes ke kadava manuś mudardǎs varekas, anda kodoja ke, vi ke vov xastrajlo sastevesto andar o baro pani, e zeica le ćaćimasqi na mukhel les te ʒivel."
Acts,28,5,"Haj o Pavel izdravdǎs pesqo vast haj ćhudinǎs le sapes and‑e jag haj n‑as khanći le Paveloça,"
Acts,28,6,"ama von aźukerenas pen te śuvlǒl vaj te perel mulo p‑o than. Ama pala so von aźukerde but haj dikhle ke na‑i lesqe khanći, paruvde penqi gogi haj phenenas ke si jekh devel."
Acts,28,7,"Na dur lenθar sas ol thana le maj baresqe la insulaqo, kaj bućholas Publiu. Vov lilǎs amen pesθe trin gesa haj phiravdǎs pes but miśto amença."
Acts,28,8,"O dad le Publiosqo beśelas nasfalo k‑o pato, lesqo trupo phabolas haj sas les dizenteria. O Pavel gelo lesθe, rugisardǎs pes, thodǎs pesqe vasta opral lesθe haj sastǎrdǎs les."
Acts,28,9,Atunći astarde te aven vi okolaver nasfale kaj sas p‑e insula haj sas sastǎrde.
Acts,28,10,"Von but dine amen pakǐv haj kana sas te telǎras, dine amen sǎ so trebulas amen. O Pavel resel k‑e Roma"
Acts,28,11,Pala trin ćhona telǎrdǎm jekhe korabiaça kaj avili andar e ćetatǎ Aleksandria haj beślǎs savorro ivend p‑e insula. P‑e korabia sas o semno le develenqo Kastor haj Poluks.
Acts,28,12,"Areslǎm and‑e ćetatǎ Sirakuza, kaj aćhilǎm trin gesa."
Acts,28,13,"Othar vazdinǎm e ankora haj areslǎm and‑e ćetatǎ Reʒio. Vaś ke o dujto ges astardǎs te marel e balval katar o sudo, pala duj gesa areslǎm and‑o porto Puzole."
Acts,28,14,Kathe arakhlǎm varesode phralen haj phenǎn kaj rugisarde amen te aćhas lença efta gesa. Haj pala kadaja gelǎm telal karing e Roma.
Acts,28,15,"Ol phrala haj ol phenǎ andar e Roma aśunde ke avas haj avile angla amenθe ʒi k‑o Foro le Apiosqo haj ʒi k‑o gavorro Trin Taverne. Kana dikhlǎs len, o Pavel naisardǎs le Devlesqe haj astardǎs kuraźo."
Acts,28,16,"Kana areslǎm k‑e Roma, ⌞⌞o sutaśo dinǎs le phandavden k‑o komandanto la tabëraqo⌟⌟ haj o Pavel sas mukhlo te beśel rigaθe ande jekh kher, jekhe soldatoça kaj pazilas les. O Pavel phenel pa o Isus and‑e Roma"
Acts,28,17,"Pala trin gesa, o Pavel akhardǎs le maj baren le judeenqe haj, pala so kidine pen, phendǎs lenqe: — Phralalen, bi te kerav vareso kontra amare poporosqi vaj kontra le obićejurenqi katar amare anglune dada, and‑o Jerusalim somas dino and‑ol vasta le romanenqe te ovav phandavdo."
Acts,28,18,"Pala so rodine so si mança, von kamenas te den mirro drom, anda kodoja ke n‑as man nići jekh doś merimasqi."
Acts,28,19,"Ama ol bare le judeenqe thode pen kontra. Vaś koja trebusajlǎs te mangav te krisinil man o ćezaro, haj na vaś ke kamavas te dośarav mirre poporos."
Acts,28,20,Anda kadaja kamlem te dikhav tumen haj te das duma. Me som phanglo źanźirença vaś ke pakǎv and‑e speranca le Israelosqi .
Acts,28,21,Von dine les anglal: — Ame na primisardǎm andar e Judea nići jekh lilorro pa tuθe haj nići na avilo nići jekh phral savo te phenel amenqe vareso nasul pa tuθe.
Acts,28,22,"Ama kamas te aśunas tuθar so pakǎs, anda kodoja ke ame ʒanas ke ande savorre thana del pes duma kontra kadale sektaqi."
Acts,28,23,"Thode le Paveloça jekh ges haj avile maj but manuśa lesθe khere. Vov phendǎs lenqe pa o Thagaripen le Devlesqo, de derano ʒi rǎte. Vov zumavdǎs la Leʒǎça le Mojsǎsqi haj le lilença le prooroćenqe te kerel len te pakǎn pa o Isus ⌞ke si o Mesia⌟."
Acts,28,24,"Varesave andar lenθe mukhle pen kovlǎrde sosθar phendǎs vov, ama aver na pakǎjle."
Acts,28,25,"Vaś ke na xakǎrenas pen jekh avreça, von telǎrde haj o Pavel maj phendǎs lenqe numaj kadja: — Miśto phendǎs o Somnal Duho pa tumare anglune dada pande o prooroko Isaja:"
Acts,28,26,"« Ʒa k‑o poporo kadava haj phen lenqe: sa aśunena haj na xakǎrena, sa haj na dikhena."
Acts,28,27,"Vaś ke o ilo kadale poporosqo kerdilo sar barr: Le kanença phares aśunde, haj phandavde penqe jakha, kaś te na dikhen le jakhença, te na aśunen le kanença, te na xakǎren le ileça haj te na bolden pen Manθe te sastǎrav len. »"
Acts,28,28,Ama te ʒanen ke o Del kamel te xastravel le nejudeen haj von kandena Les.
Acts,28,29,"⌞⌞Pala so phendǎs lenqe kadala dume, ol judea telǎrde haj xanas pen jekh avreça.⌟⌟"
Acts,28,30,O Pavel aćhilo duj berśa and‑jekh kher kaj pokinelas te beśel ande lesθe haj primilas savorren kaj avenas lesθe.
Acts,28,31,Vov phenelas pa o Thagaripen le Devlesqo haj siklǎrelas le manuśen pa o Raj o Isus Hristos bi daraqo haj nikon na kerelas les te aćhol andar o muj.
