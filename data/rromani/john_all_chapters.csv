John,1,1,"Anglal te oven kerde savorre bukǎ, sas o Lav, haj o Lav sas le Devleça, haj o Lav sas o Del."
John,1,2,Kadava sas le Devleça anglal kaj savorre bukǎ te oven kerde.
John,1,3,Savorre bukǎ sas kerde maśkar Lesθe haj nijekh buki kaj sas kerdi na sas kerdi bi Lesqo.
John,1,4,"Ande Lesθe sas o ʒivipen, haj o ʒivipen sas e le manuśenqi."
John,1,5,E dud dudǎrel and‑o haj o tunǎriko na mudardǎs la.
John,1,6,Sas jekh manuś bićhaldo le Devlesθar. Lesqo anav sas Joan.
John,1,7,"Vov avilǎs te phenel o ćaćipen pala e , haj kaj savorre te pakǎn maśkar lesθe."
John,1,8,Na vov sas e dud tha' vov avilǎs te phenel o ćaćipen pala e dud.
John,1,9,"Kadaja dud sas e ćaći dud, savi avindoj and‑e lumǎ, dudǎrel orsave manuśes."
John,1,10,"O Lav sas and‑e lumǎ haj e lumǎ sas kerdi Lesθar, tha' e lumǎ na prinʒardǎs Les."
John,1,11,"Avilo ke Pesqo them, tha' Pesqe manuśa na kamle Les."
John,1,12,"Tha', savorrenqe kaj kamle Les, kodolenqe kaj pakǎn ande Lesθe, dinǎs len e zor te oven ol ćhave le Devlesqe,"
John,1,13,"kerde na andar ratesθe, nići andar o kamipen le manuśenqo, nići ke kamlǎs jekh manuś, tha' kerde le Devlesθar."
John,1,14,"Haj o Lav kerdilo trupo haj beślǎs maśkar amenθe, haj ame dikhlǎm Lesqi slava, e slava le korkorre Ćhavesqi, avilo le Dadesθar, pherdo haro haj ćaćipen."
John,1,15,"O Joan phendǎs so ʒanglǎs pala Lesθe haj phendǎs zorales: — Vov si Kodova anda savesθe phendem: „Kodova kaj avel pala manθe si maj baro manθar, sosqe sas anglal manθar.”"
John,1,16,"Ame savorre lilǎm andar Lesqo pherdipen, ⌞le Devlesqo⌟ haro pala ⌞Lesqo⌟ haro,"
John,1,17,"ke o sasas dino maśkar o Mojse, tha' o haro haj o ćaćipen avile maśkar o Isus Hristos."
John,1,18,"Le Devles khonik na dikhlǎs Les nijekhvar. O korkorro Del, Kodova kaj si k‑o kolin le Dadesqo, Vov kerdǎs Les prinʒardo. Sosqe avilǎs o Joan"
John,1,19,Dikh so phendǎs o Joan kana ol bare le andar o Jerusalim bićhalde lesθe niśte raśajen haj levicen te pućhen les: — Kon san tu?
John,1,20,"Vov phendǎs o ćaćipen kadja sar sas, phenindoj vorta: — Me ći sem o Hristos!"
John,1,21,Von pućhle les: — Atunći kon san? San o Ilias? Vov phendǎs: — Ći sem! — San o Prooroko? Haj vov phendǎs: — Na!
John,1,22,Thaj pućhle les: — Atunći kon san? Kaj te phenas kodolenqe kaj bićhalde amen. So phenes pala tuθe?
John,1,23,Vov phendǎs: — Me sem „o glaso kodolesqo kaj ćigardel and‑o mulano than: «Vortǎren o drom le Rajesqo!»” kadja sar phendǎs o prooroko o Isaja.
John,1,24,Kodola sas bićhalde katar ol farisea.
John,1,25,"Von pućhle les: — Atunći, kana tu na san nići o Hristos, nići o Ilias, nići o Prooroko, sosqe boles?"
John,1,26,"O Joan phendǎs lenqe: — Me bolav and‑o pani, tha' maśkar tumenθe beśel jekh kaj tume na prinʒaren Les."
John,1,27,"Kadava avel pala manθe, haj si maj baro manθar. Me na sem dosta laćho ⌞te avav Lesqi sluga⌟ te putarav Lesqe o sirimi la sandalaqo!"
John,1,28,"Kadala kerde pen and‑e Bethania, intǎl o Jordano, kaj bolelas o Joan. O Isus, o Bakrorro le Devlesqo"
John,1,29,"And‑o dujto ges, o Joan dikhlǎs le Isusos avindoj lesθe haj phendǎs: — Dikh, o Bakrorro le Devlesqo, kaj lel o la lumǎqo!"
John,1,30,"Vov si Kodova pala savesθe phendem: „Pala manθe avel jekh manuś kaj si maj baro manθar, sosqe sas maj anglal manθar.”"
John,1,31,"Me na prinʒaravas Les, tha' anda kodoja avilem te bolav and‑o pani, kaj Vov te ovel sikavdo le Israelosqe."
John,1,32,"Haj o Joan phendǎs so dikhlǎsas: — Dikhlem le Duhos mukhindoj Pes tele andar o ćeri sar jekh golumbo, haj aćhilo pe Lesθe."
John,1,33,"Me na prinʒaravas Les, tha' Kodova kaj bićhaldǎs man te bolav and‑o pani, phendǎs manqe: „Kana dikhesa le Duhos ke mukhel Pes tele haj aćhol pe varekasθe, Kodova manuś si Kodo kaj bolel and‑o Somnal Duho!”"
John,1,34,"Haj me dikhlem haj phendem so dikhlem, ke Kadava si o Ćhavo le Devlesqo. Ol anglutne ućenićǎ"
John,1,35,"And‑o dujto ges, o Joan palem beśelas othe, dujença andar pesqe ućenićǎ"
John,1,36,"haj, dikhindoj k‑o Isus kaj phirelas, phendǎs: — Dikh, o Bakrorro le Devlesqo!"
John,1,37,Ol duj ućenićǎ lesqe śunde so phendǎs haj gele pala o Isus.
John,1,38,"O Isus boldinǎs Pes haj, dikhindoj ke kadala ʒan pala Lesθe, pućhlǎs len: — So roden? Von phende Lesqe: — Kaj beśes, ? — („ ”)."
John,1,39,"Vov phendǎs lenqe: — Aven haj dikhena! Von gele haj dikhle kaj beśelas, haj ande kodova ges aćhile Leça. Sas o ćaso śtar pala o mesmeri."
John,1,40,"Jekh andar kodola duj kaj śundesas so phendǎs o Joan haj gelesas pala o Isus, sas o Andrej, o phral le ."
John,1,41,"Vov arakhlǎs maj anglal pesqe phrales, le Simonos, haj phendǎs lesqe: — Ame arakhlǎm le — kaj amboldino si „o ”, ⌞vaj „o Makhlo”⌟."
John,1,42,"Haj o Andrej ingerdǎs le Petros k‑o Isus. Dikhindoj lesθe, o Isus phendǎs: — Tu san o Simon, o ćhavo le Jonasqo. Kiro anav ovela „ ” — kaj amboldino si „ ”, ⌞vaj „Barr”⌟. O Isus akharel le Filipos thaj le Natanaelos te aven Lesqe ućenićǎ"
John,1,43,"And‑o dujto ges, o Isus kamlǎs te ʒal and‑e Galilea. Vov arakhlǎs le Filipos haj phendǎs lesqe: — Av pala Manθe!"
John,1,44,"O Filip sas andar e Bethsaida, o foro kaθar sas o Andrej haj o Petru."
John,1,45,"O Filip arakhlǎs le Nathanaelos haj phendǎs lesqe: — Ame arakhlǎm le manuśes kaj xramosardǎs anda Lesθe o Mojse and‑o haj vi ol prooroćǎ. Si o Isus andar o Nazaret, o ćhavo le Josifosqo!"
John,1,46,O Nathanael phendǎs lesqe: — te inklel vareso laćho andar o Nazaret?! O Filip phendǎs lesqe: — Av haj dikh!
John,1,47,"O Isus dikhlǎs le Nathanaelos kaj avelas Lesθe haj phendǎs pala lesθe: — Dikh, jekh ćaćo israelito ande savesθe na‑i xoxaipen!"
John,1,48,"O Nathanael pućhlǎs Les: — Katar ʒanes man? O Isus phendǎs lesqe: — Dikhlem tut kana beśesas telal o smokino, anglal te del tut muj o Filip."
John,1,49,"O Nathanael phendǎs Lesqe: — Rabi , Tu san o Ćhavo le Devlesqo, Tu san o le Israelosqo!"
John,1,50,O Isus phendǎs lesqe: — Pakǎs kadaja sosqe phendem tuqe ke dikhlem tut telal o smokino? Dikhesa bukǎ maj bare desar kadala!
John,1,51,"Vov maj phendǎs: — Ćaćes, ćaćes phenav tumenqe ke dikhena o ćeri putardo haj le Devlesqe ïnʒeren sar ʒan opre haj tele p‑o Ćhavo le Manuśesqo!"
John,2,1,O trinto ges kerdǎs pes jekh biav and‑o gav Kana katar e Galilea. E daj le Isusosqi sas kothe.
John,2,2,K‑o biav sas akharde vi o Isus Pesqe ućenićença.
John,2,3,"Kana na maj sas mol, e daj le Isusosqi phendǎs Lesqe: — Na maj si len mol."
John,2,4,"O Isus phendǎs laqe: — Ʒuvlie, sosqe phenes Manqe? Na‑i Mirri buki. Na avilǎs Mirri vrǎma."
John,2,5,Lesqi daj phendǎs le sluźitorenqe: — Keren sǎ so phenela tumenqe Vov!
John,2,6,"Sas kothe śov pirǎ paněsqe kerde andar barresθe, sar si and‑e tradicia xalaimasqi k‑ol . Ande fiesavi piri ʒanas 80‑120 litrǎ."
John,2,7,O Isus phendǎs lenqe: — Pheren ol pirǎ paněça! Thaj von pherde len ʒi k‑o muj.
John,2,8,Atunći Vov phendǎs lenqe: — Akana ankalaven andar lenθe thaj ingeren le baresqe le biavesqo! Thaj von ingerde lesqe.
John,2,9,"O baro le biavesqo piel andar o pani kodova kaj sas kerdo mol (vov ći ʒanelas kaθar si, tha' ol sluźitorǎ kaj ankalavdenas o pani ʒanenas), akharel le ʒamutres (le mirelos)"
John,2,10,"thaj phenel lesqe: — Orso manuś anel k‑e sinia maj anglal e maj laćhi mol, pala kodoja, pala so ol manuśa pile but, anel e mol kaj na si sa kadja laćhi. Tha' tu ʒi akana thodǎn rigaθe e mol laćhi!"
John,2,11,"O Isus kerdǎs kadava angluno semno ande Kana katar e Galilea, sikavdǎs Pesqi slava thaj Pesqe ućenićǎ pakǎjle ande Lesθe."
John,2,12,"Pala kodoja gelo k‑o Kapernaum khethanes Pesqa dajaça, Pesqe phralença thaj Pesqe ućenićença, tha' kothe ći aćhile but gesa. O Isus naśavel le manuśen kaj bikinen k‑o Templo"
John,2,13,E le sas paśe kadja ke o Isus gelo k‑o Jerusalim.
John,2,14,"Vov dikhlǎs k‑o Templo le manuśen kaj bikinenas guruven, bakrǎn thaj golumburěn thaj le manuśen kaj paruvenas love sar beśenas penqe meselǎnça."
John,2,15,"Kerdǎs jekh dorǎça, ankalavdǎs avri andar i bar le Templosqi savorren, thaj vi le bakrǎn thaj le guruven. Peravdǎs ol meselǎ le manuśenqe kaj paruvenas love thaj ćhudinǎs telal lenqe love."
John,2,16,Thaj kodolenqe kaj bikinenas golomburi phendǎs lenqe: — Te len kadala bukǎ kathar! Na maj keren andar o Kher Mirre Dadesqo jekh kher bikinimasqo!
John,2,17,Pesqe ućenićǎ anenas penqe godǎθe ke sas xramosardo: „Kadja but dukhal Man anda Kiro Kher ke phabarela Man andral.”
John,2,18,Atunći ol pućhle Les: — ⌞Kon pakǎs ke san⌟ te keres kadala? Sikav amenqe jekh semno!
John,2,19,"O Isus phendǎs lenqe: — Peraven kadava Templo, thaj ande trin gesa Me vazdava les palem!"
John,2,20,"Ol judea phende Lesqe: — Kadava Templo sas kerdo ande 46 berśa, thaj Tu vazdesa les palem ande trin gesa?"
John,2,21,Tha' o Isus delas duma anda o templo Pesqe truposqo.
John,2,22,"Atunći kana Vov ʒivdilo andar ol mule, Pesqe ućenićǎ ande penqe godǎθe ke phendǎsas kadala thaj pakǎjle and‑o Lil le Devlesqo thaj so phendǎs o Isus. O Isus prinʒarel le manuśenqo ilo"
John,2,23,"Sode beślǎs o Isus and‑o Jerusalim, kana inkerelas pes e , but pakǎjle ande Lesθe, ke dikhenas so semnurǎ kerel."
John,2,24,"Tha' o Isus na pakǎlas and‑ol manuśa, ke prinʒarelas len savorren"
John,2,25,"thaj na trebalas kaj varekon te phenel Lesqe anda ol manuśa, ke Vov ʒanelas so si and‑o ilo le manuśesqo."
John,3,1,"Sas jekh fariseo kaj bućholas Nikodim, jekh baro le ."
John,3,2,"Kadava avilo k‑o Isus, ratǎl, thaj phendǎs Lesqe: — , ʒanas ke Tu san jekh avilo le Devlesθar, sosqe khonik na daśtil te kerel kadala semnurǎ kaj keres len Tu, ʒi kana na‑i o Del leça."
John,3,3,"O Isus phendǎs lesqe: — Ćaćes, ćaćes phenav tuqe, kana varekon na kerdǒl palem, na daśtil te dikhel o le Devlesqo!"
John,3,4,O Nikodim phendǎs Lesqe: — Sar daśtil jekh manuś phuro te maj kerdǒl? Daśtil vov te ʒal palem and‑o per pesqe dajaqo thaj te avel kerdo?
John,3,5,"O Isus phendǎs lesqe: — Ćaćes, ćaćes phenav tuqe, kana varekon na kerdǒl pes andar o pani haj andar o Duho, na daśtil te aresel and‑o Thagaripen le Devlesqo."
John,3,6,"So si kerdo andar o manuś, manuś si, thaj so si kerdo andar o Duho, duho si."
John,3,7,"Te na aćhos kadja, ke phendem tuqe: „Si te aven kerde palem!”"
John,3,8,"E balval phurdel kaj kamel, thaj aśunes la, tha' na ʒanes kaθar avel thaj kaj ʒal. Sa kadja si vi kana jekh manuś si kerdo andar o Duho."
John,3,9,O Nikodim phendǎs Lesqe: — Sar daśtin te keren pen kadala?
John,3,10,O Isus phendǎs lesqe: — Tu san o le Israelosqo thaj na ʒanes kadala bukǎ?
John,3,11,"Ćaćes, ćaćes phenav tuqe ke ame das duma so ame ʒanas thaj phenas o ćaćipen pala so ame dikhlǎm, tha' tume na pakǎn so phenas ame."
John,3,12,"Vi kana phendem tumenqe pala ol phuvǎqe bukǎ, tume na pakǎn. Sar pakǎna kana phenava tumenqe pala e ćerosqe bukǎ?!"
John,3,13,"⌞Khonik na ʒanel sar si and‑o ćeri, sosqe⌟ khonik na uśtilǎs k‑o ćeri. Tha' kodova kaj avilo andar o ćeri, o Ćhavo le Manuśesqo, Vov ʒanel."
John,3,14,"Thaj kadja sar o Mojse vazdǎs le sapes and‑o mulano than, sa kadja si te avel vazdino vi o Ćhavo le Manuśesqo,"
John,3,15,kaj orkon pakǎl ande Lesθe te ʒivel bi te merel.
John,3,16,"Ke kadja but jubisardǎs o Del la lumǎ, ke dinǎs Pesqe korkorre Ćhaves, kadja ke orkon pakǎl ande Lesθe te na pes, haj te avel les ʒivipen bimerimasqo."
John,3,17,Ke o Del na bićhaldǎs Pesqe Ćhaves and‑e lumǎ kaś te krisinǎrel la. Vov bićhaldǎs Les kaś te xastral e lumǎ maśkar Lesθe.
John,3,18,"Kodova kaj pakǎl ande Lesθe na si krisinǎrdo. Tha' kodova kaj na pakǎl, aba sas krisinǎrdo, sosqe na pakǎjlo and‑o Anav le korkorre Ćhavesqo le Devlesqo."
John,3,19,"Von si krisinǎrde sosqe e avili and‑e lumǎ, tha' le manuśen ćajlǒlas len o tunǎriko maj but sar e dud, sosqe kerenas nasulimata."
John,3,20,"Sosqe orkon kerel nasulimata na kamel i dud thaj na avel k‑e dud, kaś te na dikhel pes so kerel."
John,3,21,"Thaj kodova kaj ʒivel pala o ćaćipen, avel k‑e dud, kaś te dikhel pes ke orso kerel, si kerdo and‑o Del. O Joan palem del duma anda o Isus"
John,3,22,"Pala kadaja, o Isus thaj Pesqe ućenićǎ avile and‑e . Vov beśelas lença kothe thaj bolelas ⌞and‑o pani⌟."
John,3,23,"O Joan bolelas vi vov and‑o Enon, paś‑o Salim, ke kothe sas but pani, thaj ol manuśa avenas te aven bolde,"
John,3,24,sosqe o Joan na sas ïnkä phandado.
John,3,25,Thaj varesode ućenićǎ le Joanosqe haj jekh xale pen pala o xalaipen.
John,3,26,"Avile k‑o Joan thaj phende lesqe: — , dikh ke Kodova kaj sas kothe tuça intǎl le Jordanosθe, Kodova kaj tu dinǎn duma pala Lesθe, bolel vi Vov thaj sǎ ol manuśa ʒan Lesθe!"
John,3,27,O Joan phendǎs lenqe: — O manuś daśtil te lel numaj so si lesqe dino opral andar o ćeri.
John,3,28,"Vi tume aśunden kana phendem: „Na sem me o Hristos, tha' me sem bićhaldo anglal Lesθe.”"
John,3,29,"⌞O Isus si sar jekh ʒamutro (mirelo) thaj me sem Lesqo amal. K‑o biav, ⌟ e bori (mirjasa) si le ʒamutresqi (le mirelosqi). Tha' o amal le ʒamutresqo (le mirelosqo), kaj beśel haj aśunel, lośarel pes but kana aśunel lesqo muj: kadja ke vi me lośarav man but akana."
John,3,30,O Isus si te barǒl haj me te tiknǎrav man. Kodova kaj avel opral
John,3,31,Kodova kaj avel opral si maj opral savorrenθar thaj kodova kaj si phuvǎθar si phuvǎqo thaj del duma anda ol bukǎ la phuvǎqe. Kodova kaj avel andar o ćeri si maj opral savorrenθar.
John,3,32,"Vov phenel so dikhlǎs thaj aśundǎs, tha' khonik na pakǎl Les."
John,3,33,"Kon pakǎl so phenel Vov, prinʒanel ke o Del si ćaćo."
John,3,34,"Sosqe Kodova kaj bićhaldǎs Les o Del, phenel so del duma o Del, sosqe o Del na del Lesqe numaj jekh kotor andar o Duho."
John,3,35,O Dad jubil Pesqe Ćhaves thaj dinǎs savorre bukǎ pe Lesqo vast.
John,3,36,"Kon pakǎl and‑o Ćhavo si les ʒivipen bimerimasqo, haj kon na pakǎl and‑o Ćhavo, na dikhela o ʒivipen, thaj e xoli le Devlesqi aćhola pe lesθe."
John,4,1,"Kana o Isus aśundǎs ke ol farisea ʒanen ke Vov kerel maj but ućenićǎ sar o Joan thaj bolel len,"
John,4,2,"(tha' na Vov bolelas, Lesqe ućenićǎ bolenas),"
John,4,3,telǎrdo andar e thaj irisajlo palem and‑e Galilea.
John,4,4,Tha' sas te nakhel andar e Samaria.
John,4,5,"Kadja ke areslo and‑o foro Sihar, and‑e Samaria, kaj sas paśal o than savo o Jakov dinǎs les pesqe ćhavesqe, le Josifosqe."
John,4,6,"Kothe sas e xaning le Jakovosqi. O Isus, khino katar o drom, beślo paśa e xaning. Sas kam k‑o mesmeri."
John,4,7,"Jekh ʒuvli othar, andar e Samaria, avili te ankalavel pani. O Isus phendǎs laqe: — De Man pani te piav!"
John,4,8,Lesqe ućenićǎ gelesas and‑o foro te kinen xamasqo.
John,4,9,"E samaritǎnka phendǎs Lesqe: — Sar Tu, kaj san , manges manθar te pies pani? Manθar, jekh ʒuvli samaritǎnka?! (Ke ol judea na kamenas te avel len khanći le samaritença.)"
John,4,10,"O Isus phendǎs laqe: — Kana tu prinʒaresas so kamel te del tut o Del thaj kon sem Me kaj phenav tuqe: „De Man te piav!”, atunći tu manglǎnas Manθar thaj Me dinemas tut pani ʒivdo."
John,4,11,"E ʒuvli phendǎs Lesqe: — Raja, na‑i Tut soça te ankalaves pani, thaj o pani and‑e xaning si but tele. Katar te avel Tut kadava ʒivdo pani?!"
John,4,12,"San Tu maj baro sar amaro angluno dad, o Jakov, kaj dinǎs amen kadaja xaning thaj pilǎs andar laθe vi vov, vi lesqe manuśa thaj lesqe bakrǎ haj buznǎ?"
John,4,13,"O Isus phendǎs laqe: — Orkon piela andar kadava pani, palem avela lesqe truś."
John,4,14,"Tha' kodolesqe kaj piela andar o pani kaj dava les Me, nijekhvar na maj avela lesqe truś, tha' o pani kaj dava les Me avela ande lesθe jekh izvoro kaj xutel opre paněça k‑o bimerimasqo ʒivipen."
John,4,15,"E ʒuvli phendǎs: — Raja, de man vi man kadava pani, kaś te na maj avel manqe truś thaj te na maj avav ʒi kathe te ankalavav pani!"
John,4,16,"Vov phendǎs laqe: — Ʒa, akhar kire rromes thaj av parpale!"
John,4,17,"E ʒuvli phendǎs Lesqe: — Na‑i man rrom! O Isus phendǎs: — Phendǎn miśto: „Na‑i man rrom”,"
John,4,18,"sosqe panʒ rroma sas tut, tha' kodova kaça beśes akana, na‑i kiro rrom. Akana phendǎn o ćaćipen."
John,4,19,"E ʒuvli phendǎs: — Raja, dikhav ke Tu san prooroko!"
John,4,20,"Amare anglune dada le Devlesθe kathe pe kadava , thaj tume phenen ke o Jerusalim si o than kaj ol manuśa si te den ćang."
John,4,21,"O Isus amboldǎs laqe: — Pakǎ Man, ʒuvlie, ke avel o vaxt kana nići p‑o kadava plaj, nići and‑o Jerusalim na maj dena ćang angla o Dad."
John,4,22,"Tume den ćang angla kodolesθe kaj na ʒanen Les. Ame das ćang angla kodolesθe kaj ʒanas Les, sosqe o xastraipen avel katar ol ."
John,4,23,"Tha' avela o vaxt, thaj akana vi avilǎs, kana ol manuśa kaj ćaćes den ćang, den ćang angla o Dad and‑o duho thaj and‑o ćaćipen, sosqe kasave manuśen rodel o Dad."
John,4,24,"O Del si Duho, thaj kodola kaj den ćang angla Lesθe si te den ćang and‑o duho thaj and‑o ćaćipen."
John,4,25,"E ʒuvli phendǎs Lesqe: — Ʒanav ke avel o Mesia (savesqe phenel Lesqe Hristos). Kana avela Vov, phenela amenqe savorre bukǎ."
John,4,26,"O Isus phendǎs laqe: — Me, kaj dav duma tuça, Me sem o Mesia. Ol samaritenǎ pakǎn and‑o Isus"
John,4,27,"Atunći avile Lesqe ućenićǎ thaj so dikhenas? O Isus sar delas duma jekhe ʒuvlǎça. Tha', nijekh na pućhlǎs: „So rodes?” vaj „Sosqe des duma laça?”"
John,4,28,"E ʒuvli mukhlǎs laqi paněsqi piri, telǎrdi and‑o foro thaj phendǎs le manuśenqe:"
John,4,29,— Aven te dikhen jekh manuś kaj phendǎs manqe sǎ so me kerdem! Daśtil te avel Kadava o Hristos?
John,4,30,Von inkliste andar o foro thaj avenas karing Lesθe.
John,4,31,"Ʒi kana te aven ol samaritenǎ, ol ućenićǎ mangenas Les: — , le thaj xa!"
John,4,32,Tha' Vov phendǎs lenqe: — Man si man aver xamos kaj tume na ʒanen les.
John,4,33,Kadja ke ol ućenićǎ denas duma maśkar penθe: — Andǎs Lesqe varekon te xal?
John,4,34,O Isus phendǎs le ućenićenqe: — Mirro xamos si: te kerav so kamel Kodova kaj bićhaldǎs Man thaj te agordav Lesqi buki.
John,4,35,Tume phenen ke maj si śtar ćhona ʒi kana ćhinela pes o giv. Tha' Me phenav tumenqe: putaren tumare jakha thaj dikhen o giv! Vov si śuko thaj si ćhinimasqo!
John,4,36,"Kodova kaj ćhinel o giv si pokindo. Vov kidel o rodo kaj anel ʒivipen bimerimasqo, thaj kadja lośaren pen khethanes vi kodova kaj thol o giv and‑e phuv haj vi kodova kaj ćhinel les."
John,4,37,"Kadja ke si ćaćes so phenel pes: „Jekh thol o giv and‑e phuv, thaj aver ćhinel thaj kidel les!”"
John,4,38,"Me bićhaldem tumen te ćhinen o giv kothar kaj tume nići na kerden buki; aver thode and‑e phuv, thaj tume kiden."
John,4,39,But manuśa andar kodova foro pakǎjle ande Lesθe sosqe e ʒuvli phendǎs lenqe: „Phendǎs manqe sǎ so me kerdem!”
John,4,40,"Kadja ke, kana ol samaritenǎ avile Lesθe, mangle Les te aćhel lenθe. Thaj Vov aćhilo kothe duj gesa."
John,4,41,"Vi maj but manuśa pakǎjle akana ande Lesθe, sosqe aśunde Lesqe dume,"
John,4,42,"thaj phenenas la ʒuvlǎqe: — Akana ame pakǎs sosqe vi ame aśundǎm le Isusos, haj na numaj pala so phendǎn amenqe tu. Akana ʒanas ke, ćaćes, Kadava si o Xastraitori la lumǎqo! O Isus sastǎrel le ćhaves jekhe thagaresqe manuśesqo"
John,4,43,"Pala kodola duj gesa, o Isus telǎrdo kothar and‑e Galilea."
John,4,44,"Vov korkorro phendǎsas, ke jekh prooroko na‑i miśto dikhlo ande pesqo ."
John,4,45,"Tha' kana areslo and‑e Galilea, ol galileenǎ but lośajle, vaś ke dikhlesas sǎ so o Isus kerdǎs k‑o Jerusalim k‑o baro ges, sosqe vi von sasas kothe."
John,4,46,"Atunći avilo palem and‑e Kana and‑e Galilea, kaj paruvdǎs o pani and‑e mol. Kothe sas jekh manuś le thagaresqo, kaj sas les jekh ćhavo nasfalo and‑o Kapernaum."
John,4,47,"Kana kadava aśundǎs ke o Isus avilo andar e and‑e Galilea, gelo Lesθe thaj manglǎs Les te avel thaj te sastǎrel lesqe ćhaves, sosqe sas te merel."
John,4,48,"O Isus phendǎs lesqe: — Ʒi kana na dikhen semnurǎ haj bare bukǎ, nićisar na pakǎn!"
John,4,49,"O manuś phendǎs Lesqe: — Raja, av, ʒi kana na merel mo ćhavorro!"
John,4,50,"O Isus phendǎs lesqe: — Ʒa, kǒ ćhavo ʒivel! O manuś pakǎjlǎs so phendǎs lesqe o Isus thaj telǎrdo."
John,4,51,"Kana ʒalas khere, lesqe sluge avile anglal lesθe thaj phende lesqe ke lesqo ćhavo ʒivel!"
John,4,52,"Atunći vov pućhlǎs len sode sas o ćaso kana o ćhavo lǎs te avel lesqe maj miśto. Von phende lesqe: — Iʒ, k‑o jekhto ćaso, k‑o mesmeri, mukhlǎs les e febra."
John,4,53,"O dad andǎs pesqe godǐ ke atunći o Isus phendǎs lesqe, ande kodova ćaso: „kǒ ćhavo ʒivel!” Thaj pakǎjlo vi vov haj vi sǎ lesqo kher."
John,4,54,Kadava sas o dujto semno kaj kerdǎs les o Isus pala so avilo andar e Judea and‑e Galilea.
John,5,1,"Pala kadala bukǎ, sas jekh baro ges le , haj o Isus gelo k‑o Jerusalim."
John,5,2,"And‑o Jerusalim, paśal o Udar le Bakrǎnqo, si jekh pani najimasqo, kaj bućhol Bethesda, kaj si les panʒ pridvorǎ."
John,5,3,"Kathe beśenas but nasfale, kore, bange thaj manuśa kaj na aśtinas te phiren, ⌞⌞save aźukerenas kaj o pani te miśkil pes,"
John,5,4,"sosqe jekh ïnʒeri le Devlesqo delas pes tele kana haj kana and‑o pani haj miśkilas les. Haj pala kodoja, o jekhto kaj ʒalas and‑o pani, orso nasfalipen ovelas les, sastǒlas.⌟⌟"
John,5,5,Haj kothe sas jekh manuś kaj sas nasfalo de trǎnda haj oxto berśa.
John,5,6,"O Isus dikhindoj kadales sar paślǒlas p‑e targa haj, ʒanindoj ke sas nasfalo maj bute berśenθar, pućhlǎs les: — Kames te sastǒs?"
John,5,7,"O nasfalo phendǎs Lesqe: — Raja, na‑i khonik te ćhol man and‑o pani kana miśkil pes haj, ʒi kana ʒav me, ćhel pes aver anglal manθe!"
John,5,8,"O Isus phendǎs lesqe: — Uśti, vazde kiri targa haj phir!"
John,5,9,"Sigo, o manuś sastilo, vazdinǎs pesqi targa haj lǎs te phirel. Kodova ges sas Savato."
John,5,10,"Kadja, ol bare le phenenas le manuśesqe kaj sas sastǎrdo: — Si Savato. N‑aśtis te vazdes kiri targa!"
John,5,11,Tha' vov phendǎs lenqe: — Kon sastǎrdǎs man phendǎs manqe: „Vazde kiri targa haj phir!”
John,5,12,Von pućhle les: — Kon si o manuś kaj phendǎs tuqe te vazdes kiri targa haj te phires?
John,5,13,"Tha' kodova kaj sas sastǎrdo na ʒanelas kon si, sosqe o Isus gelotar maśkar ol but manuśa kaj sas ande kodova than."
John,5,14,"Pala kadala, o Isus arakhlǎs les k‑o Templo haj phendǎs lesqe: — Dikh ke sastilǎn! Te na maj keres bezex, kaj te na maj ovel vareso vi maj nasul tuça."
John,5,15,O manuś telǎrdǎs haj phendǎs le barenqe le judeenqe ke o Isus si Kodova kaj sastǎrdǎs les.
John,5,16,"Anda kodoja von kamenas te keren nasul le Isusosqe ⌞⌞thaj te mudaren Les⌟⌟, sosqe kadala bukǎ kerelas len kana sas o Savato."
John,5,17,"Tha' o Isus phendǎs lenqe: — Mirro Dad kerel buki vi akana, haj vi Me kerav buki ⌞sar Lesθe⌟."
John,5,18,"Thaj anda kodoja ol bare le judeenqe vi maj but rodenas te mudaren Les: na numaj ke na inkerelas le Savatosqo ges, tha', maj phenelas ke o Del si Lesqo Dad, kerindoj Pes sar o Del. So kerel o Dad, kerel vi o Ćhavo"
John,5,19,"Atunći o Isus phendǎs lenqe: — Ćaćes, ćaćes phenav tumenqe ke o Ćhavo n‑aśtil te kerel khanći Pesθar, tha' numaj so dikhel ke kerel o Dad. So kerel o Dad, kerel vi o Ćhavo sa kadja:"
John,5,20,"sosqe o Dad jubil le Ćhaves haj sikavel Lesqe sǎ so kerel. Haj sikavela Lesqe bukǎ vi maj bare kadalenθar, kaj tume te aćhen bimujesqo."
John,5,21,"Haj kadja sar o Dad ʒivdǎrel le mulen haj kerel len te ʒiven, sa kadja vi o Ćhavo del ʒivipen orkas kamel Vov."
John,5,22,"Tha' o Dad na krisinǎrel khanikas, thaj kerdǎs le Ćhaves o krisinitori savorrenqo,"
John,5,23,"kaj savorre te den pakǐv le Ćhaves sa kadja sar den pakǐv le Dades. Kodova kaj na del pakǐv le Ćhaves, na del pakǐv nići le Dades, kaj bićhaldǎs Les."
John,5,24,"Ćaćes, ćaćes phenav tumenqe ke kon aśunel Manθar haj pakǎl Kodoles kaj bićhaldǎs Man, si les ʒivipen bimerimasqo haj na avel k‑e kris, haj nakhlǎs katar o meripen k‑o ʒivipen."
John,5,25,"Ćaćes, ćaćes phenav tumenqe ke avel e vrǎma, haj vi akana avili, kana ol mule aśunena o glaso le Ćhavesqo le Devlesqo haj kodola kaj aśunena Lesθar, ʒivdǒna."
John,5,26,"Ke kadja sar o Dad del ʒivipen, sa kadja dinǎs vi le Ćhavesqe e zor te del avren ʒivipen."
John,5,27,"Haj dinǎs Les zor te krisinǎrel, sosqe si o Ćhavo le Manuśesqo ."
John,5,28,Te na aćhen bimujesqo kadale bukǎθar. Avel e vrǎma kana savorre kaj mule aśunena Les
John,5,29,"haj ʒivdǒna. Kodola kaj kerde laćhe bukǎ, ʒivdǒna te ʒiven, tha' kodola kaj kerde nasul, ʒivdǒna te oven krisinǎrde."
John,5,30,"Me na aśtiv te kerav khanći Manθar: Me krisinǎrav sar phenel Manqe ⌞o Dad⌟, haj Mirri kris si ćaći, sosqe na rodav te kerav sar kamav Me, tha' kerav sar kamel Kodova kaj bićhaldǎs Man. Kon del duma pala o Isus?"
John,5,31,"— Kana numaj Me phenav pala Manθe, ⌞tume aśtin te phenen ke⌟ so phenav Me na‑i ćaćes."
John,5,32,Si jekh Aver kaj phenel pala Manθe haj ʒanav ke so phenel Vov pala Manθe si ćaćes.
John,5,33,Tume bićhalden ⌞manuśa⌟ k‑o Joan haj vov phendǎs o ćaćipen ⌞pala Manθe⌟.
John,5,34,"Na ke trebul te phenel jekh manuś kon sem Me, tha' phenav ol bukǎ kadala kaj tume te oven xastrame."
John,5,35,O Joan sas e lampa kaj thabǒl haj dudǎrel haj tume kamlen te lośaren tumen jekh cïra lesqe .
John,5,36,"Tha' maj si vareso kaj phenel o ćaćipen pala Manθe, kaj si maj baro sar o Joan: ol bukǎ kaj dinǎs len Manqe o Dad te kerav len, kadala bukǎ kaj kerav len phenen pala Manθe, ke o Dad bićhaldǎs Man."
John,5,37,"Vi o Dad, kaj bićhaldǎs Man, phendǎs Vov pala Manθe, tha' tume na aśunden Les nijekhvar, nići na dikhlen Les."
John,5,38,"Tume nići na pakǎn so phenel Vov, sosqe na pakǎn Kodoles kaj bićhaldǎs Les Vov."
John,5,39,"Tume roden and‑o Lil le Devlesqo te arakhen o ʒivipen bimerimasqo. Tha' o Lil le Devlesqo phenel pala Manθe,"
John,5,40,numaj ke tume na kamen te aven Manθe te avel tumen ʒivipen.
John,5,41,Me na phirav pala e pakǐv kaj avel katar ol manuśa.
John,5,42,Tha' ʒanav ke tume na jubin le Devles ande tumare ilesθe.
John,5,43,"Me avilem and‑o Anav Mirre Dadesqo, haj tume na kamen Man; te avelas jekh aver manuś, ande pesqo anav, kodoles kamenas les."
John,5,44,"Sar daśtin tume te pakǎn, tume kaj phiren pala e pakǐv kaj den la tume jekh avresqe haj na roden e pakǐv kaj avel katar o korkorro Del?"
John,5,45,"Te na pakǎn ke Me sikavava Mirre Dadesqe ke sen dośale! Si kon te phenel ke sen dośale: o Mojse, kaj tume aźukeren te vazdel tumen."
John,5,46,"Haj kana pakǎnas le Mojsǎs, pakǎnas vi Man, sosqe vov pala Manθe."
John,5,47,"Tha', kana na pakǎn so vov xramosardǎs, sar te pakǎn so phenav Me?"
John,6,1,"Pala kadala bukǎ, o Isus gelo intǎl o Baro Pani la Galileaqo, savo bućhol vi o Baro Pani la Tiberiadaqo."
John,6,2,"But manuśa ʒanas pala Lesθe, ke dikhenas ol semnurǎ, sar sastǎrelas le nasfalen."
John,6,3,O Isus uśtilo p‑o thaj beślo tele kothe Pesqe ućenićença.
John,6,4,"E , o baro ges le , sas paśe."
John,6,5,"Kana o Isus dikhlǎs ke aven Lesθe but manuśa, pućhlǎs le Filipos: — Kaθar te kinas manre kaj te xan kadala manuśa?"
John,6,6,"O Isus ʒanelas so kerela, tha' pućhelas les kadaja buki kaj te dikhel so phenela."
John,6,7,"O Filip amboldǎs Lesqe: — N‑aśtias te kinas dosta manre duje śelença , nići kaj te lel fiesavo manuś jekh cïra manro!"
John,6,8,"Jekh andar Lesqe ućenićǎ, o Andrej, o phral le Simon , phendǎs le Isusosqe:"
John,6,9,— Kathe si jekh ćhavorro kaj si les panʒ bokholǎ orzosqe thaj duj maćhorre. Tha' sar aresena kadala kana si kadja but manuśa?
John,6,10,"O Isus phendǎs: — Phenen le manuśenqe te beśen tele! Ande kodova than sas but ćar. Kadja ke dine te beśen tele, thaj numaj ol murśa sas kam panʒ mie."
John,6,11,"Atunći o Isus lǎs ol bokholǎ thaj, pala so naisardǎs le Devlesqe, len le manuśenqe kaj beśenas tele. Sa kadja, dinǎs len vi maćhe te xan sode von kamle."
John,6,12,"Kana ćajlile, phendǎs Pesqe ućenićenqe: — Kiden ol pruśuka kaj aćhile, te na khanći."
John,6,13,"Thaj von kidine len thaj pherdine deśuduj pruśukença andar kodola panʒ bokholǎ orzosqe, pruśuka kaj aćhile pala so xale."
John,6,14,"Kana ol manuśa dikhle kadava semno kaj kerdǎs les o Isus, von phende: — Ćaćes, Kadava si o prooroko kaj aźukeras Les te avel and‑e lumǎ!"
John,6,15,"Atunći o Isus, ʒanindoj ke kamen te len Les zorǎça kaj te keren Les lenqo , gelo palem p‑o , Vov korkorro. O Isus phirel p‑o pani"
John,6,16,"Kana ratǐlo, Lesqe ućenićǎ gele k‑o pani,"
John,6,17,"gele ande jekh barka thaj ʒanas intǎl o pani, k‑o Kapernaum. Sas rǎt thaj o Isus na areslǎsas lenθe."
John,6,18,Marelas zorales e balval thaj o pani miśkilas pes nasul.
John,6,19,"Pala so gele la barkaça 5‑6 kilometrǎ, dikhle le Isusos phirindoj p‑o pani paśindoj barkaθar. Von daranile."
John,6,20,Tha' Vov phendǎs lenqe: — Me sem! Na traśan!
John,6,21,"Atunći von kamle te len Les and‑e barka. Thaj e barka aresli sigo k‑o than karing ʒanas. O Isus, o manro le ʒivimasqo"
John,6,22,"But manuśa aćhile p‑okolaver rig le paněsqi paś‑o than kaj jekhe geseça anglal xalesas o manro pala so o Raj andǎsas naisarimata k‑o Del anda o xaben. Von ʒanenas ke kothe kaj sas von sasas numaj jekh barka haj ke o Isus na gelosas and‑e barka Pesqe ućenićença, ol ućenićǎ gelesas korkorre."
John,6,23,"Atunći aresle kothe niśte barke, katar o foro Tiberiada."
John,6,24,"Kadja ke kana ol manuśa dikhle ke nići o Isus haj nići Pesqe ućenićǎ na‑i kothe, gele vi von and‑ol barke thaj gele penqe k‑o Kapernaum te roden le Isusos."
John,6,25,"Kana arakhle le Isusos intǎl o pani, phende Lesqe: — , kana areslǎn kathe?"
John,6,26,"O Isus phendǎs lenqe: — Ćaćes, ćaćes phenav tumenqe ke roden Man ke xalen manro thaj ćajlilen, thaj na ke dikhlen ol semnurǎ."
John,6,27,"Te na keren buki vaś o xaben kaj rimol pes! Te keren buki vaś o xaben kaj aćhol haj del ʒivipen bimerimasqo, xaben saves Me, o Ćhavo le Manuśesqo, dava tumen. O Del o Dad sikavdǎs tumenqe ke dinǎs Man zor te dav tumen kadava xaben."
John,6,28,Atunći von pućhle Les: — So trebul te keras kaj te keras ol bukǎ le Devlesqe?
John,6,29,O Isus phendǎs lenqe: — E buki le Devlesqi si kadaja: te pakǎn ande Kodova saves bićhaldǎs Les Vov.
John,6,30,"Atunći von phende Lesqe: — Ker jekh semno, kaj te dikhas les haj te pakǎs ande Tuθe. So buki keres?"
John,6,31,"Amare anglune dada xale mana and‑o mulano than, kadja sar si xramosardo: „Manro andar o ćeri dinǎs len te xan.”"
John,6,32,"Atunći o Isus phendǎs lenqe: — Ćaćes, ćaćes phenav tumenqe: na o Mojse dinǎs tumen o manro andar o ćeri, tha' Mirro Dad del tumen o ćaćo manro andar o ćeri."
John,6,33,Ke o manro le Devlesqo si Kodova kaj del Pes tele andar o ćeri thaj del ʒivipen la lumǎ.
John,6,34,"Von phende Lesqe: — Raja, de amen ande fiesavo ges kadava manro!"
John,6,35,"O Isus phendǎs lenqe: — Me sem o manro le ʒivimasqo. Orso manuś kaj avel Manθe na avela bokhalo nijekhvar, o manuś savo pakǎl ande Manθe na avela truśalo nijekhvar!"
John,6,36,"Tha' phendem tumenqe: vi ke dikhlen Man, ći pakǎn ande Manθe."
John,6,37,"Sǎ so del Man Mirro Dad aresela Manθe, thaj kodoles kaj avel Manθe na naśavava les avri nijekhvar."
John,6,38,"Ke Me avilem andar o ćeri te kerav so kamel Kodova kaj bićhaldǎs Man, na so kamav Me."
John,6,39,"Thaj Kodova kaj bićhaldǎs Man kamel te na khanikas andar savorre save dinǎs len Manqe Vov, tha' te ʒivdǎrav len and‑o krisimasqo ges."
John,6,40,"Mirro Dad kamel kaj kodola kaj dikhen le Ćhaves haj pakǎn ande Lesθe te avel len ʒivipen bimerimasqo, haj Me ʒivdǎrava len and‑o krisimasqo ges."
John,6,41,Atunći ol rovenas pen ke phendǎsas: „Me sem o manro savo avilo andar o ćeri.”
John,6,42,"Von pućhenas: — Na‑i Kadava o Isus, o ćhavo le Josifosqo? Prinʒaras Pesqe dades haj Pesqe daja! Sar daśtil te phenel akana: „Avilem andar o ćeri”?"
John,6,43,O Isus phendǎs lenqe: — Na maj roven tumen maśkar tumenθe!
John,6,44,"Khonik na daśtil te avel Manθe kana na cïrdel les Mirro Dad, kaj bićhaldǎs Man. Haj Me ʒivdǎrava les and‑o krisimasqo ges."
John,6,45,"Si xramosardo katar jekh prooroko: „O Del siklǎrela kadalen, savorren.” Orkon aśunel haj siklǒl katar Mirro Dad avel Manθe."
John,6,46,"Na phenav ke varekon dikhlǎs le Dades. Numaj Vov, Kodova kaj si katar o Del, dikhlǎs le Dades."
John,6,47,"Ćaćes, ćaćes phenav tumenqe ke ol manuśa kaj pakǎn ande Manθe ʒivena bi te meren."
John,6,48,Me sem o manro le ʒivimasqo.
John,6,49,"Tumare anglune dada xale mana and‑o mulano than, tha' sa mule."
John,6,50,Tha' o manro andar o ćeri avilo tele kaj kodola save xan Les te na meren.
John,6,51,"Me sem o manro ʒivdo kaj avilem andar o ćeri. Kana varekon xal andar kadava manro, ʒivela bimerimasqo. Haj o manro kaj dava les Me anda o ʒivipen la lumǎqo si Mirro trupo."
John,6,52,Atunći ol xanas pen maśkar penθe: — Sar daśtil Kadava te del amen te xas Pesqo trupo?
John,6,53,"Tha' o Isus phendǎs lenqe: — Ćaćes, ćaćes phenav tumenqe ke ʒi kana na xana o trupo le Ćhavesqo le Manuśesqo haj na piena Lesqo rat, na avela tumen ʒivipen ande tumenθe!"
John,6,54,"Kon xal Mirro trupo haj piel Mirro rat si les bimerimasqo ʒivipen, haj Me ʒivdǎrava les and‑o krisimasqo ges."
John,6,55,"Ke Mirro trupo si ćaćo xaben, haj Mirro rat si ćaćo piben."
John,6,56,"Kon xal Mirro trupo haj piel Mirro rat aćhel ande Manθe, haj Me ande lesθe."
John,6,57,"Sar o Dad o ʒivdo bićhaldǎs Man haj o Dad kerel Man te ʒivav, sa kadja vi kodoles kaj xal Man Man kerava les Me te ʒivel."
John,6,58,Kadava si o manro kaj avilo andar o ćeri: vov na si sar ⌞⌞e mana kaj⌟⌟ tumare anglune dada xale la haj mule vi kadja. Kon xal kadava manro ʒivela bimerimasqo!
John,6,59,"Kadala bukǎ phendǎs len o Isus kana sikavelas le manuśen and‑e , and‑o Kapernaum. But ućenićǎ na pakǎn and‑o Isus"
John,6,60,"Aśundoj kadala, but andar Pesqe ućenićǎ phende: — So sikavel amen Vov si phares! Kon daśtil te aśunel so phenel?"
John,6,61,"Tha' o Isus, ʒanindoj ande Pesθe ke Pesqe ućenićǎ rovenas pen anda kadala, phendǎs lenqe: — So phendem Me xolǎrel tumen?"
John,6,62,Atunći so kerena te dikhenas le Ćhaves le Manuśesqo ke uśtel palem kothe kaj sas maj anglal?
John,6,63,O Duho si Kodova kaj del o ʒivipen; o trupo na daśtil te del. So phendem Me tumenqe si pherdo duho haj ʒivipen.
John,6,64,Tha' si maśkar tumenθe kaj na pakǎn. Ke o Isus ʒanelas d‑anglal kon na pakǎl haj kon bikinela Les.
John,6,65,Haj maj phendǎs: — Anda kodoja phendem tumenqe ke khonik na daśtil te avel Manθe bi te mukhel les ⌞⌞Mirro⌟⌟ Dad.
John,6,66,"Ke phendǎs kadala, but andar Pesqe ućenićǎ mukhle pen Lesθar haj na maj phirenas Leça."
John,6,67,Atunći o Isus pućhlǎs le deśudujen: — Kamen te ʒan tumenqe vi tume?
John,6,68,"O Simon phendǎs Lesqe: — Raja, kasθe te ʒas amenqe? Tut si Tut ol dume le bimerimasqe ʒivimasqe,"
John,6,69,"haj ame pakǎs haj ʒanas ke Tu san ⌞⌞o Hristos⌟⌟, o Svunto katar o Del!"
John,6,70,"O Isus phendǎs lenqe: — Na alosardem tumen Me tumen, le deśudujen? Tha' jekh andar tumenθe si o beng."
John,6,71,"Phenelas pala o , o ćhavo le Simonosqo o Iskarioteano, ke vov bikinela Les, vi ke sas andar ol deśuduj."
John,7,1,"Pala kadala bukǎ, o Isus phirelas anda e Galilea. Na kamelas te phirel anda e Judea, ke ol judea kamenas te mudaren Les."
John,7,2,"Ol bare gesa le judeenqe, le , sas paśe."
John,7,3,"Kadja ke, Lesqe phrala phende Lesqe: — Ʒatar and‑e Judea, te dikhen vi Kire ućenićǎ ol bukǎ save keres len!"
John,7,4,"Ke khonik na kerel vareso garavdo kana kamel te avel prinʒardo. Kana keres kadala bukǎ, sikav Tut angla ol manuśa."
John,7,5,Ke nići Lesqe phrala na pakǎnas ande Lesθe.
John,7,6,"Atunći o Isus phendǎs lenqe: — Na avilǎs Mirro timpo, tha' anda tumenθe si orkana o laćho timpo."
John,7,7,"E lumǎ na daśtil te avel la xoli pe tumenθe, tha' pe Manθe la si la xoli, ke Me phenav ćaćes ke so kerel si nasul."
John,7,8,"Ʒan tumenqe tume k‑ol bare gesa! Me na ʒav akana k‑ol bare gesa, ke ïnkä na avilǎs Mirro timpo."
John,7,9,"Phenindoj kadala bukǎ, aćhilo and‑e Galilea. O Isus ʒal k‑ol and‑o Jerusalim"
John,7,10,"Tha' pala so Lesqe phrala gele k‑ol bare gesa, gelo vi Vov, tha' bi te sikavel Pes le manuśenqe, garavindoj Pes."
John,7,11,"K‑ol bare gesa, ol bare le rodenas Les haj pućhenas pen: — Kaj si o manuś?"
John,7,12,"Ol manuśa denas duma but anda Lesθe ćoral. Sas manuśa kaj phenenas: — Si jekh manuś laćho! Aver manuśa phenenas: — Na‑i kadja, ke Vov atharel le manuśen."
John,7,13,"Tha', ke daranas le barenθar le judeenqe, khonik na phenelas zorales pa Lesθe."
John,7,14,"Kana nakhle ipaś andar ol bare gesa, o Isus gelo k‑o Templo haj sikavelas le manuśen."
John,7,15,Ol bare le pućhenas pen: — Sar ta prinʒanel Kado kadja de but bi te avel siklǎrdo?
John,7,16,"Atunći o Isus amboldǎs lenqe: — So sikavav Me na‑i Manθar, si katar Kodova kaj bićhaldǎs Man."
John,7,17,"Kana jekh manuś kamel te kerel so mangel o Del, ʒanela kana kadava siklǎripen avel katar o Del vaj Manθar."
John,7,18,"Kon del duma pesθar rodel korkorro pesqi slava. Tha' kon rodel i slava kodolesqi kaj bićhaldǎs les, si ćaćo haj na xoxavel."
John,7,19,Na dinǎs tumen o Mojse o ? Tha' nijekh andar tumenθe na inkerel o Zakono! Sosqe kamen te mudaren Man?
John,7,20,Ol manuśa ambolde Lesqe: — Kon kamel te mudarel Tut? Si Tut beng ande Tuθe!
John,7,21,O Isus amboldǎs lenqe: — Numaj jekh buki kerdem haj tume savorre aćhen bimujesqo.
John,7,22,"O Mojse phendǎs tumenqe te ćhinen telal le ćhavorren ‑ na ke kadaja avel katar o Mojse, tha' katar amare anglune dada ‑ haj tume ćhinen telal le manuśes vi Savatone."
John,7,23,"Kana jekh manuś si ćhindo telal Savatone, kaj te keren pala so phenel o le Mojsǎsqo, sosqe xolǎlǒn pe Manθe ke kadale manuśes sastǎrdem les Savatone?"
John,7,24,"Kana krisinen pala so dikhen, na daśtin te krisinen ćaćes!"
John,7,25,Niśte manuśa andar o Jerusalim phenenas: — Na si Vov Kodova saves von kamen te mudaren Les?
John,7,26,"Tha' dikhen ke Vov del duma bi te daral, haj von na phenen Lesqe khanći! Śaj ke ol maj bare ʒanen ćaćes ke Vov si o Hristos?"
John,7,27,Tha' ame ʒanas kaθar si kadava manuś. Kana avela o Hristos khonik na ʒanela kaθar avel.
John,7,28,"O Isus siklǎrelas le manuśen k‑o Templo haj dinǎs duma zorales: — Prinʒaren Man Man haj ʒanen kaθar avav? Me na avilem Manθar. Kon bićhaldǎs Man si ćaćo, haj tume na prinʒaren Les!"
John,7,29,"Me prinʒarav Les, vaś ke Me avav Lesθar haj Vov bićhaldǎs Man."
John,7,30,"Kadja ke von kamenas te phanden Les, tha' khonik na thodǎs o vast pe Lesθe, ke na avilǎsas Lesqi vrǎma."
John,7,31,"Tha' but andar ol manuśa pakǎjle ande Lesθe haj phenenas: — Kana avela o Hristos, kerela Vov maj but semnurǎ desar kerdǎs Kadava?"
John,7,32,"Ol farisea aśunde le manuśen sar denas duma ćoral anda Lesθe, kadja ke ol bare raśaja haj ol farisea bićhalde niśte paznikurǎ le Templosqe te phanden Les."
John,7,33,"Atunći o Isus phendǎs: — Maj sem tumença jekh cïra, haj pala kodoja ʒava Manqe Kodolesθe savo bićhaldǎs Man."
John,7,34,"Tume rodena Man, tha' na arakhena Man, haj kaj ovava Me, tume na daśtin te aven."
John,7,35,Atunći ol bare le pućhenas pen jekh avres: — Kaj ʒala Pesqe Kadava haj ame na arakhasa Les?! Kamel te ʒal Pesqe k‑ol judea kaj beśen maśkar ol grećǎ haj te siklǎrel le grećen?
John,7,36,"So kamel te phenel kadale dumença: „Tume rodena Man, tha' na arakhena Man, haj kaj ovava Me, tume na daśtin te aven”? O ʒivdo pani"
John,7,37,"And‑o paluno ges le bare gesenqo, savo sas o maj baro ges, o Isus uśtilo ande pirrenθe haj dinǎs duma zorales: — Kana si varekon truśalo, te avel Manθe te piel!"
John,7,38,"Kon pakǎl ande Manθe, andar lesqo ilo thavdena ʒivde panǎ, kadja sar phenel e Skriptura!"
John,7,39,"Phenelas kadala pala o Duho saves sas te len Les kodola save pakǎna ande Lesθe. Ke o Duho ïnkä na sas dino, sosqe o Del ïnkä na dinǎs le Isusos e slava. Ol paznikurǎ le Templosqe kamen te astaren le Isusos"
John,7,40,"Kana aśunde kadala, sas manuśa save phenenas: — Ćaćes ke Kadava si o Prooroko!"
John,7,41,"Aver phenenas: — Kadava si o Hristos! haj aver phenenas: — Na, o Hristos na avel andar e Galilea!"
John,7,42,"Na phenel e Skriptura ke o Hristos cïrdel pes andar o David haj andar o gav Betleem, kaθar sas vi o David?"
John,7,43,Haj ol manuśa xanas pen zorales anda Lesθe.
John,7,44,"Sas manuśa maśkar lenθe save kamenas te phanden Les, tha' khonik na thodǎs o vast pe Lesθe."
John,7,45,"Kana ol paznikurǎ boldine pen k‑ol bare raśaja haj k‑ol farisea, kadala pućhle len: — Sosqe na anden Les?"
John,7,46,Ol paznikurǎ phende: — Nijekhvar khonik na dinǎs duma sar kadava manuś.
John,7,47,Ol farisea phende: — O Isus athardǎs tumen vi tumen?
John,7,48,Nijekh baro amaresθar vaj da‑jekh fariseo na pakǎl ande Lesθe!
John,7,49,Tha' kadava norodo savo na prinʒanel o si dino armaja!
John,7,50,"O Nikodim, kodova savo avilǎsas k‑o Isus maj anglal haj savo sas jekh andar lenθe, phendǎs lenqe:"
John,7,51,"— Pala amaro Zakono, ame na daśtias te krisinǎras khanikas bi te aśunas les maj anglal haj te ʒanas so kerdǎs, na‑i kadja?"
John,7,52,Von phende lesqe: — Sar?! San vi Tu andar e Galilea? Rode and‑o Lil le Devlesqo haj dikhesa ke andar e Galilea na avel nijekh prooroko! O Isus jertisarel jekhe ʒuvlǎ kaj phirdǎs banges
John,7,53,Pala kadala bukǎ fiesavo ʒeno gelo khere.
John,8,1,Thaj o Isus gelo p‑o le Mäslinenqo.
John,8,2,"Derano, palem avilǎs and‑e bar le Templosqi haj savorre manuśa avile Lesθe. Vov beślǎs tele haj lǎs te sikavel len."
John,8,3,"Atunći, ol manuśa kaj siklǎrenas andar o Lil le Devlesqo haj ol farisea andine anglal Lesθe jekh ʒuvli prandime kaj sas astardi avre murśeça. Thode la and‑o maśkar le manuśenqo"
John,8,4,"thaj phende Lesqe: — , kadaja ʒuvli sas astardi kana sas avre murśeça."
John,8,5,"And‑o , o Mojse dinǎs amen porunka te mudaras barrença le ʒuvlǎn kaj keren kadala bukǎ . Tu so phenes?"
John,8,6,"Von phenenas kadja kaś te astaren Les phenindoj vareso banges, te aśtin te keren Les dośalo. Tha' o Isus mukhlǎs Pes tele haj xramosarelas le najeça p‑i phuv."
John,8,7,"Sar von sa pućhenas Les, Vov uśtilǎs haj phendǎs lenqe: — Kon andar tumenθe na kerdǎs bezexa, te avel o jekhto kaj ćhudel le barreça ande laθe!"
John,8,8,Thaj palem mukhlǎs pes tele haj xramosarelas p‑i phuv.
John,8,9,"Kana von śunde kadala, ⌞⌞xalas len andral haj⌟⌟ telǎrde, jekh po jekh, katar ol phure, ⌞⌞ʒi kaj na maj sas nići jekh kothe⌟⌟. O Isus aćhilǎs korkorro kodole ʒuvlǎça, kaj sasas and‑o maśkar."
John,8,10,"Atunći, o Isus uśtilǎs haj kana na maj dikhlǎs khanikas, numaj la ʒuvlǎ, pućhlǎs la: — Ʒuvlie, kaj si kodola? Khonik na krisinǎrel tut?"
John,8,11,"Voj phendǎs: — Khonik, Raja! O Isus phendǎs laqe: — Nići Me na krisinǎrav tut. Ʒa haj te na maj keres bezexa d‑agesara! O Isus si e dud la lumǎqi"
John,8,12,"O Isus palem phendǎs lenqe: — Me sem e la lumǎqi. Kon avel pala Manθe, na phirela nijekhvar and‑o , tha' avela les e dud le ʒivimasqi."
John,8,13,"Atunći ol farisea phende Lesqe: — Tu korkorro phenes pala Tuθe, kadja ke so phenes na‑i ćaćes!"
John,8,14,"O Isus phendǎs lenqe: — Tume phenen ke Me korkorro dav duma anda Manθe, tha' so phenav Me si ćaćes: ke Me ʒanav kaθar avilem haj kaj ʒav, tha' tume na ʒanen nići kaθar avav, nići kaj ʒav."
John,8,15,Tume krisinǎren le manuśen pala so dikhen tumare jakhença. Me na krisinǎrav khanikas.
John,8,16,"Haj vi kana krisinǎrav, Mirri kris si ćaći, sosqe Me na sem korkorro, haj o Dad, kaj bićhaldǎs Man, si Mança."
John,8,17,"Vi ande tumaro si xramosardo ke kana duj manuśa phenen sa kodoja buki k‑e kris, si ćaćes."
John,8,18,"Me sem Kodova kaj phenav pala Manθe haj vi o Dad, kaj bićhaldǎs Man, phenel pala Manθe."
John,8,19,"Von phende Lesqe: — Kaj si Kiro Dad? O Isus phendǎs lenqe: — Tume na prinʒaren nići Man, nići Mirre Dades. Te prinʒarenas Man, prinʒarenas vi Mirre Dades."
John,8,20,"O Isus phendǎs kadala kana sikavelas le manuśen k‑o Templo, and‑o than kaj denas pen love anda o Templo. Tha' khonik na thodǎs o vast pe Lesθe, sosqe ïnkä na avilisas Lesqi vrǎma."
John,8,21,"O Isus maj phendǎs lenqe: — Me ʒav Manqe haj tume rodena Man tha' merena ande tumare . Kothe kaj ʒav Me, tume na daśtin te aven!"
John,8,22,"Atunći ol pućhle pen: — Kamel te mudarel Pes? Ke phenel ke kothe kaj ʒal Vov, ame n‑aśtias te ʒas!"
John,8,23,"Vov phendǎs lenqe: — Tume sen kathar, telal, tha' Me sem opral. Tume sen andar kadaja lumǎ, tha' Me na sem andar kadaja lumǎ."
John,8,24,"Anda kodoja phendem tumenqe ke merena ande tumare bezexenθe. Kana na pakǎna ke Me Sem , merena ande tumare bezexenθe."
John,8,25,Von phende Lesqe: — Kon san Tu? O Isus phendǎs lenqe: — So phendem tumenqe maj anglal.
John,8,26,"Si man but te phenav anda tumenθe haj te krisinǎrav tumen, tha' Kodova kaj bićhaldǎs Man si ćaćo haj Me phenav la lumǎqe so śundem Lesθar."
John,8,27,"Von na xatǎrde ke o Isus phenelas lenqe anda o Dad,"
John,8,28,"kadja ke o Isus phendǎs lenqe: — Kana tume vazdena le Ćhaves le Manuśesqo, atunći ʒanena ke Me Sem haj ke na kerav khanći Manθar, tha' sar sikavdǎs Man o Dad, kadja phenav."
John,8,29,"Kodova kaj bićhaldǎs Man si Mança, ⌞⌞o Dad⌟⌟ na mukhlǎs Man korkorro, sosqe Me kerav so ćajlǒl Les. O ćaćipen dela tumaro drom andar e robia"
John,8,30,"Kana phendǎs kadala bukǎ, but pakǎjle ande Lesθe."
John,8,31,"O Isus phendǎs le kaj pakǎjle ande Lesθe: — Kana tume keren so phenav Me, ćaćes sen Mirre ućenićǎ."
John,8,32,Prinʒarena o ćaćipen haj o ćaćipen dela tumaro drom.
John,8,33,Von phende Lesqe: — Ame avas andar o Avraam haj na samas nijekhvar sluge khanikasqe. Sar phenes Tu: „Dela pes tumaro drom?”
John,8,34,"O Isus phendǎs lenqe: — Ćaćes, ćaćes phenav tumenqe ke orkon kerel si sluga le bezexenqi."
John,8,35,"Haj e sluga na aćhel and‑e familia savorre gesa, tha' o ćhavo aćhel."
John,8,36,"Kana o Ćhavo dela tumenqe o drom, atunći ovena ćaćes veste."
John,8,37,"Ʒanav ke sen ol ćhave le Avraamosqe, tha' roden te mudaren Man, ke so phenav Me na arakhel pesqe than ande tumare ilenθe."
John,8,38,Me phenav so dikhlem Mirre Dadesθe haj tume keren so śunden tumare dadesθar.
John,8,39,"Von phende Lesqe: — Amaro dad si o Avraam. O Isus phendǎs lenqe: — Kana ovenas ol ćhave le Avraamosqe, kerenas so kerdǎs o Avraam!"
John,8,40,"Me phendem tumenqe numaj o ćaćipen, kaj śundem les katar o Del, tha' tume akana roden te mudaren Man. O Avraam na kerdǎs kadaja buki."
John,8,41,"Tume keren so kerdǎs tumaro dad. Von phende Lesqe: — Ame na sam ćhave bidadesqe, ame ʒanas kon si amaro Dad. Amen si amen numaj jekh dad: o Del!"
John,8,42,"O Isus phendǎs lenqe: — Kana o Del ovelas tumaro Dad, tume jubienas Man, sosqe Me avilem le Devlesθar haj sem kathe. Na avilem Manθar, tha' Vov bićhaldǎs Man."
John,8,43,Sosθar na xatǎren so phenav tumenqe? Ke na kamen te aśunen Manθar.
John,8,44,"Tume sen katar tumaro dad, o Beng, haj kamen te keren so kamel tumaro dad. De kana o Del kerdǎs i lumǎ o Beng kamel te lel o ʒivipen le manuśenqo haj na inkerel le ćaćimaça sosqe na‑i khanći ćaćo ande lesθe. Kana xoxavel, del duma kadja sar si vov: ke si jekh xoxamno haj o dad le xoxaimasqo."
John,8,45,"Tha' Me phenav o ćaćipen, haj anda kodoja tume na pakǎn Man."
John,8,46,"Kon andar tumenθe daśtil te sikavel ke sem ? Me phenav o ćaćipen, sosθar na pakǎn Man?"
John,8,47,"Kon si katar o Del, aśunel so phenel o Del. Tume na aśunen le Devlesθar, sosqe na sen katar o Del. Anglal te ovel o Avraam, Me Sem"
John,8,48,Ol phende Lesqe: — Na phenas ame miśto ke Tu san samaritǎno haj ke si Tut beng ande Tuθe?
John,8,49,"O Isus phendǎs lenqe: — Na‑i Man beng ande Manθe, tha' dav pakǐv Mirre Dades, haj tume prasan Man."
John,8,50,Tha' Me na phirav pala Mirri slava. Si kon te del Man slava haj Vov krisinǎrela.
John,8,51,"Ćaćes, ćaćes, phenav tumenqe ke atunći kana varekon kerel pala Mirre dume, na merela nijekhvar."
John,8,52,"Ol judea phende Lesqe: — Akana ʒanas ke si Tut beng ande Tuθe. Tu phenes: „Kana varekon kerel pala Mirre dume, nijekhvar na merela.” Tha' o Avraam mulo haj vi ol prooroćǎ."
John,8,53,"San Tu maj baro sar amaro angluno dad, o Avraam? Vov mulo thaj vi ol prooroćǎ mule. Kon pakǎs Tu ke san?"
John,8,54,"O Isus phendǎs lenqe: — Kana Me dav Manqe korkorro slava, Mirri slava na‑i khanći. Mirro Dad, Vov del Man slava. Vov, kaj tume phenen anda Lesθe ke si tumaro Del,"
John,8,55,"tha' tume sa na prinʒaren Les. Me prinʒarav Les, haj te phenavas ke na prinʒarav Les, ovavas jekh xoxamno sar sen tume. Tha' Me prinʒarav Les haj kerav pala Lesqe dume."
John,8,56,Tumaro angluno dad o Avraam sas but lośalo ke dikhela o ges kana Me avava. Haj vi dikhlǎs les haj barilo lesqo ilo ande lesθe.
John,8,57,— Na‑i tut nići peinda berśa! Haj dikhlǎn le Avraamos?! — phende Lesqe ol judea.
John,8,58,"O Isus phendǎs lenqe: — Ćaćes, ćaćes, phenav tumenqe ke anglal te ovel o Avraam, Me Sem !"
John,8,59,"Atunći von line barra, te ćhuden ande Lesθe. Tha' o Isus garavdǎs Pes haj gelo avri andar e bar le Templosqi, ⌞⌞nakhindoj maśkar lenθe. Haj kadja, nakhlǎs paśal lenθe.⌟⌟"
John,9,1,"Sar nakhelas, o Isus dikhlǎs jekhe manuśes kaj biandilo koro."
John,9,2,"Lesqe ućenićǎ pućhle Les: — , kon kerdǎs bezex ke kadava biandilo koro: vov vaj lesqo dad thaj lesqi daj?"
John,9,3,"O Isus phendǎs: — Ći kerdǎs bezex nići vov, nići lesqo dad thaj lesqi daj. Vov ⌞biandilo koro⌟ kaj te sikaven pen ande lesθe ol bukǎ le Devlesqe."
John,9,4,"Sode maj si ges, ame trebal te keras ol bukǎ ⌞le Dadesqe⌟ kaj bićhaldǎs Man. Avel e rǎt kana khonik na maj daśtil te kerel buki."
John,9,5,"Sode sem and‑e lumǎ, sem e dud la lumǎqi."
John,9,6,"Thaj phenindoj kadala, ćhungardǎs p‑e phuv, kerdǎs niśte ćik haj makhlǎs laça ol jakha le koresqe."
John,9,7,"Pala kodoja phendǎs lesqe: — Ʒa thaj xalav tut and‑o pani Siloam! (kaj amboldino si „Bićhaldo”). Vov telǎrdǎs kothe, xalavdǎs pesqe jakha haj dikhlǎs. Pala kadaja gelo pesqe khere."
John,9,8,"Lesqe većinǎ haj kodola kaj dikhle les maj anglal, kana sas manglitori, pućhenas pen: — Na si vov kodo kaj beśelas te mangel?"
John,9,9,"Sas manuśa kaj phenenas: — Vov si! Aver phenenas: — Na, tha' miazol leça! Tha' vov phenelas: — Me sem!"
John,9,10,Kadja ke pućhle les: — Sar puterdile kire jakha?
John,9,11,"Vov phendǎs: — Kodova manuś, kaj bućhol Isus, kerdǎs ćik, makhlǎs mirre jakha haj phendǎs manqe: „Ʒa k‑o pani Siloam haj xalav tut!” Kadja ke gelem, xaladem mirre jakha haj pala kodoja dikhlem."
John,9,12,Von pućhle les: — Kaj si kodova manuś? Vov phendǎs: — Ći ʒanav. Ol farisea kamen te ʒanen sar sas sastǎrdo o koro
John,9,13,Atunći von ingerde kodoles kaj sasas koro k‑ol farisea.
John,9,14,Sas Savato kana o Isus kerdǎs ćik haj puterdǎs lesqe jakha.
John,9,15,"Ol farisea pućhle les vi von sar ke dikhel akana. Vov phendǎs lenqe: — Thodǎs ćik pe mirre jakha, me xaladem man haj akana dikhav!"
John,9,16,"Sas andar ol farisea kaj phenenas: — Kadava manuś na‑i katar o Del, ke na inkerel o Savato! Tha' aver phenenas: — Sar daśtil jekh bezexalo te kerel kasave semnurǎ? Haj xale pen maśkar lenθe."
John,9,17,"Kadja ke palem pućhle le kores: — Tu so phenes anda Lesθe, akana ke putardǎs kire jakha? Vov phendǎs lenqe: — Si jekh prooroko."
John,9,18,"Tha' ol bare le ći pakǎjle ke sasas koro haj ke akana dikhel, ʒi kaj na lesqe dades thaj lesqe daja"
John,9,19,"haj pućhle len: — Kadava si tumaro ćhavo, kaj tume phenen ke biandilo koro? Sar ke akana dikhel?"
John,9,20,"Atunći lesqo dad haj lesqi daj phende: — Ʒanas ke kadava si amaro ćhavo haj ke biandilo koro,"
John,9,21,"tha' na ʒanas sar ke dikhel akana, nići na ʒanas kon puterdǎs lesqe jakha. Pućhen les les! Si baro haj aśtil te phenel vov anda pesθe."
John,9,22,"Lesqo dad thaj lesqi daj phende kadala bukǎ sosqe daranas katar ol bare le judeenqe. Ke kadala dine duma maśkar penθe, kana phenela varekon ke o Isus si o Hristos, te avel dino avri andar ol sinagoʒǎ ."
John,9,23,Anda kadaja lesqo dad thaj lesqi daj phende kadja: „Si baro. Pućhen les les!”
John,9,24,Akharde les dujtovar le manuśes kaj sasas koro haj phende lesqe: — De slava le Devlesqe phenindoj o ćaćipen! Ame ʒanas ke kadava manuś si bezexalo .
John,9,25,Atunći vov phendǎs: — Ći ʒanav ke si bezexalo. Me ʒanav jekh: semas koro haj akana dikhav.
John,9,26,Von pućhle les: — So kerdǎs tuqe? Sar puterdǎs kire jakha?
John,9,27,"Vov phendǎs lenqe: — Phendem tumenqe akana, tha' tume ći aśunden. Sosqe kamen te aśunen palem? Śaj ke kamen vi tume te aven Lesqe ućenićǎ?"
John,9,28,Von kuśle les thaj phende: — Tu san Lesqo ućeniko! Ame sam ol ućenićǎ le Mojsǎsqe!
John,9,29,"Ame ʒanas ke o Del dinǎs duma le Mojseaça, tha' Kadava ći ʒanas kaθar si!"
John,9,30,"O manuś phendǎs lenqe: — Kadaja si jekh bari buki, ke tume ći ʒanen kaθar avel haj Vov puterdǎs mirre jakha."
John,9,31,"Ʒanas ke o Del ći aśunel le bezexalen , tha' kana o manuś si devlikano haj kerel so kamel o Del, kodoles aśunel les ."
John,9,32,De kana sas kerdi e lumǎ ći aśundǎs pes kaj varekon te putrel ol jakha jekhe manuśesqe kaj biandilo koro.
John,9,33,"Kana Kadava manuś na avelas katar o Del, ći daśtilas te kerel khanći."
John,9,34,Von phende lesqe: — Tu sanas biando pherdo haj kames te siklǎres amen amen? Haj ćhude les avri. O ilo kaj na xakǎrel le duhosqe bukǎ
John,9,35,"O Isus aśundǎs ke ćhude avri le kores, haj kana arakhlǎs les pućhlǎs les: — Pakǎs tu and‑o Ćhavo le Manuśesqo?"
John,9,36,"Vov phendǎs Lesqe: — Haj kon si Vov, Raja, kaj te pakǎv ande Lesθe?"
John,9,37,"O Isus phendǎs lesqe: — Dikhes Les akana. Me sem o Ćhavo le Manuśesqo, kaj dav duma tuça."
John,9,38,"Vov phendǎs Lesqe: — Pakǎv, Raja! Haj pelǎs anglal Lesθe."
John,9,39,"O Isus phendǎs: — Me avilem ande kadaja lumǎ kaj te krisinǎrav le manuśen, kaj kodola kaj ći dikhen, te dikhen, haj kodola kaj dikhen, te aven kore."
John,9,40,"Niśte farisea kaj sas Leça, kana aśunde kadala, phende Lesqe: — Vi ame sam kore?"
John,9,41,"— Te avenas kore, na avelas tumen — phendǎs lenqe o Isus. — Tha' akana, ke tume phenen ke dikhen, aćhen dośale."
John,10,1,"— Ćaćes, ćaćes phenav tumenqe ke kon na avel andre p‑o udar and‑o than kaj beśen ol bakrǎ, thaj avel pe jekh aver rig, si jekh ćor thaj jekh bandito."
John,10,2,Tha' kon avel andre p‑o udar si o pästori le bakrǎnqo.
John,10,3,"O manuś kaj pazil paśal o udar putarel lesqe. Ol bakrǎ aśunen o glaso le pästoresqo, vov akharel pesqe bakrǎn p‑o anav thaj ankalavel len avri."
John,10,4,"Pala so ankalavel savorre pesqe bakrǎn, ʒal anglal lenθe thaj ol bakrǎ ʒan pala lesθe, sosqe prinʒanen lesqo glaso."
John,10,5,"Nijekhvar na ʒana pala jekh biprinʒardo manuś, tha' naśena lesθar, sosqe na prinʒanen lesqo glaso."
John,10,6,"O Isus phendǎs lenqe kadaja pilda, tha' ol manuśa na xakǎrde pala so delas Vov duma. O Isus, o laćho pästori"
John,10,7,"Kadja ke o Isus maj phendǎs lenqe: — Ćaćes, ćaćes phenav tumenqe ke Me sem o udar le bakrǎnqo."
John,10,8,"Savorre kaj avile anglal manθar si ćora thaj banditurǎ, tha' ol bakrǎ na aśunde lenθar."
John,10,9,"Me sem o udar. Kana avel andre koniva maśkar Manθe, avela xastrame; avela andre thaj inklǒla avri thaj arakhela but ćar."
John,10,10,"O ćor avel numaj te ćorel, te pharavel thaj te mudarel le bakrǎn. Me avilem kaś te avel le bakrǎn ʒivipen thaj te ovel lenqo ʒivipen pherdo."
John,10,11,Me sem o laćho pästori. O laćho pästori del vi pesqo ʒivipen anda ol bakrǎ.
John,10,12,"O manuś kaj si pokindo, na‑i pästori thaj ol bakrǎ na‑i pesqe bakrǎ. Kana dikhel ke avel o ruv, mukhel le bakrǎn thaj naśel, thaj o ruv ćorel len thaj naśavel len."
John,10,13,"⌞⌞O manuś pokindo naśel, ⌟⌟ sosqe si numaj jekh manuś pokindo thaj na dukhal les anda ol bakrǎ."
John,10,14,"Me sem o laćho pästori. Me prinʒanav Mirre bakrǎn, thaj vi von prinʒanen Man,"
John,10,15,kadja sar prinʒanel Man o Dad thaj sar vi Me prinʒanav le Dades. Thaj Me dav vi Mirro ʒivipen anda ol bakrǎ.
John,10,16,"Maj si man vi aver bakrǎ, kaj na‑i andar kadava staulo; vi kodolen si te anav len. Von aśunena Mirro glaso, thaj avela jekh turma jekhe pästoreça."
John,10,17,"O Dad jubil Ma Man, sosqe dav Mirro ʒivipen kaś te lav les parpale."
John,10,18,"Khonik na lel Mirro ʒivipen, tha' dava les Me Manθar. Si Man zor te dav les thaj si Man zor te lav les parpale. Kadaja porunka dinǎs la Manqe Mirro Dad."
John,10,19,Kana aśunde so phendǎs o Isus palem xale pen ol .
John,10,20,"But andar lenθe phenenas: — Si Les beng, si dilo. Sosθar aśunen Lesθar?"
John,10,21,Aver phenenas: — Kadala dume na si ol dume jekhe manuśesqe kaj si les beng. Aśtil jekh beng te putarel ol jakha le korenqe? O Isus k‑o Baro Ges le Uźarimasqo le Templosqo
John,10,22,And‑o Jerusalim sas atunći o Baro Ges le Uźarimasqo le Templosqo . Sas ivend.
John,10,23,"Thaj o Isus phirelas and‑e bar le Templosqi, and‑o Solomonosqo pridvori."
John,10,24,"Ol kidine pen paśa Lesθe thaj phende Lesqe: — Ʒi kana inkǎres amen le ileça kidino? Kana Tu san o Hristos, phen la orta!"
John,10,25,"— Phendem tumenqe — phendǎs lenqe o Isus, — thaj na pakǎn. Ol bukǎ kaj kerav len Me and‑o Anav Mirre Dadesqo, den duma o ćaćipen pala Manθe."
John,10,26,"Tha' tume na pakǎn, sosqe, pala sar phendem tumenqe, na sen andar Mirre bakrǎnθe."
John,10,27,Mirre bakrǎ aśunen Mirro glaso; Me prinʒanav len thaj von aven pala Manθe.
John,10,28,"Me dav len ʒivipen bimerimasqo, nijekhvar na xasarena pen thaj khonik na cïrdel len andar Mirro vast."
John,10,29,"Mirro Dad kaj dinǎs len Manqe, si maj baro savorrenθar thaj khonik na daśtil te cïrdel len andar o vast le Dadesqo."
John,10,30,Me thaj Mirro Dad sam jekh.
John,10,31,Atunći ol palem lile barra te mudaren Les.
John,10,32,O Isus phendǎs lenqe: — Sikavdem tumenqe but bukǎ laćhe katar Mirro Dad: anda save bukǎ kamen te ćhuden barrença ande Manθe?
John,10,33,"Ol judea phende Lesqe: — Na anda jekh laćhi buki ćhudas le barrença ande Tuθe, ame ćhudas sosqe Tu prasas le Devles. Tu, kaj san jekh manuś, keres Tut Del."
John,10,34,Atunći o Isus phendǎs lenqe: — Si xramosardo ande tumaro Zakono ke o Del phendǎs: „Sen devela”.
John,10,35,"Akana tume na daśtin te phenen ke o Lil le Devlesqo xoxavel! Kathe and‑o Zakono, kodolenqe kaj dinǎs lenqe duma o Del, phendǎs lenqe devela."
John,10,36,Atunći sar daśtin te phenen ke Me prasajlem le Devles kana phendem ke sem o Ćhavo le Devlesqo? Me sem Kodova kaj o Dad alosardǎs Man thaj bićhaldǎs Man and‑e lumǎ!
John,10,37,"Kana na kerav ol bukǎ Mirre Dadesqe, te na pakǎn Man!"
John,10,38,"Tha', kana kerav len, vi kana Man na pakǎn Man, pakǎn kadala bukǎ. Atunći ʒanena thaj xakǎrena ke o Dad si ande Manθe thaj Me sem ande Lesθe."
John,10,39,"Atunći ol judea rodenas te astaren Les, tha' Vov xastrajlo andar lenqo vast. O Isus ʒal intǎl o Jordano"
John,10,40,"O Isus palem gelo intǎl o Jordano, and‑o than kaj bolelas o Joan maj anglal. Thaj aćhilo kothe."
John,10,41,"But avenas Lesθe phenindoj: — ⌞Vi kana⌟ o Joan na kerdǎs nijekh semno, sǎ so phendǎs vov anda o Isus si ćaćes."
John,10,42,Thaj but pakǎjle ande Lesθe ande kodova than.
John,11,1,"Sas jekh manuś savo bućholas Lazär. Vov beśelas and‑o gav Bethania, kothe kaj beśenas vi e Maria haj laqi phen, e Martha. O Lazär sas nasfalo."
John,11,2,"(Kadaja Maria sas kodoja kaj makhlǎs le Rajes parfumoça haj khoslǎs Lesqe punre pesqe balença . Laqo phral, o Lazär, sas nasfalo.)"
John,11,3,"Ol duj phenǎ tradine k‑o Isus te phenen Lesqe: — Raja, dikh ke Kǒ laćho amal si nasfalo!"
John,11,4,"Tha' o Isus, kana aśundǎs, phendǎs: — Kadava nasfalipen na anela o meripen, tha' anela slava le Devlesqe, kaj kadja ol manuśa te den slava le Ćhavesqe le Devlesqo."
John,11,5,"O Isus inkerelas but k‑e Martha, ke laqi phen, haj vi k‑o Lazär."
John,11,6,"Kadja ke, kana aśundǎs ke o Lazär si nasfalo, maj beślǎs duj gesa and‑o than kaj sasas."
John,11,7,"Pala kodoja, o Isus phendǎs Pesqe ućenićenqe: — Te ʒas amenqe palem and‑e !"
John,11,8,"Ol ućenićǎ phende Lesqe: — , ol maj akana rodenas te mudaren Tut barrença, haj Tu ʒas Tuqe palem kothe?!"
John,11,9,"O Isus phendǎs: — Na‑i le geses deśuduj ćasurǎ anglal te avel e rǎt? Kana varekon phirel gesesqo, na perel tele, ke dikhel e dud kadale lumǎqi."
John,11,10,"Tha' kana varekon phirel ratǎqo, śaj te perel tele, ke e dud na‑i ande lesθe."
John,11,11,"Pala kadala dume, phendǎs lenqe: — O Lazär, amaro amal, sovel, tha' ʒav te uśtǎrav les."
John,11,12,"Ol ućenićǎ phende Lesqe: — Raja, te sovel, vov sastǒla."
John,11,13,"O Isus delas duma anda lesqo meripen, tha' von pakǎjle ke del duma anda lesqi lindri."
John,11,14,Atunći o Isus phendǎs lenqe vorta: — O Lazär mulǎs.
John,11,15,"Kaj vi tume te pakǎn, fal Man miśto tumenθar ke na semas kothe. Tha' haj te ʒas amenqe lesθe."
John,11,16,"Atunći o Toma, kaj bućholas vi „Didimos” , phendǎs okolavere ućenićenqe: — Te ʒas amenqe vi ame te meras Leça! O Isus si o ʒivdipen haj o ʒivipen"
John,11,17,"Kana o Isus areslǎs and‑e Bethania, aśundǎs ke o Lazär si and‑o śtare gesenθar."
John,11,18,"E Bethania sas paś‑o Jerusalim, te phenas ke sas trin kilometrǎ."
John,11,19,"Kadja ke, but andar ol avilenas k‑e Martha haj k‑e Maria te aven paśa lenθe ke mulǎs lenqo phral."
John,11,20,"Kana e Martha aśundǎs ke avel o Isus, geli anglal Lesθe, tha' e Maria beśelas and‑o kher."
John,11,21,"E Martha phendǎs le Isusosqe: — Raja, te avilǎnas kathe, mirro phral na mulǎsas!"
John,11,22,"Tha' vi akana ʒanav ke orso manges katar o Del, Vov dela Tut."
John,11,23,O Isus phendǎs laqe: — Kiro phral ʒivdǒla.
John,11,24,E Martha amboldǎs Lesqe: — Ʒanav ke ʒivdǒla kana ʒivdǒna savorre manuśa and‑o krisimasqo ges.
John,11,25,O Isus phendǎs laqe: — Me sem o ʒivdipen haj o ʒivipen. Kon pakǎl ande Manθe ʒivela vi te merel.
John,11,26,Haj orkon ʒivel haj pakǎl ande Manθe na merela nijekhvar. Pakǎs so phenav?
John,11,27,"Voj phendǎs Lesqe: — Va, Raja, pakǎv ke Tu san o Hristos, o Ćhavo le Devlesqo, saves aźukerasas Les te avel and‑e lumǎ. O Isus rovel anda Pesqo amal"
John,11,28,"Pala so phendǎs kadala bukǎ, geli pesqe haj akhardǎs lokhorres la Maria, laqe phenǎ: — Areslǎs o haj akharel tut!"
John,11,29,"Kana aśundǎs e Maria, vazdinǎs pes sigo haj geli Lesθe."
John,11,30,"O Isus na gelǎsas ʒi akana and‑o gav, sas sa and‑o than kaj avilǎs e Martha angla Lesθe."
John,11,31,"Atunći ol save sasas la Mariaça and‑o kher haj zorǎrenas la, kana dikhle ke voj uśtel sigo haj inklǒl, gele pala laθe. Von pakǎjle ke ʒal pesqe k‑o than kaj sasas praxome o Lazär, te rovel les kothe."
John,11,32,"E Maria, kana areslǎs and‑o than kaj sas o Isus haj dikhlǎs Les, peli ke Lesqe punre, phenindoj Lesqe: — Raja, te avilǎnas kathe, na mulǎsas mirro phral!"
John,11,33,"O Isus, kana dikhlǎs la rovindoj, la haj le judeen save avilenas laça, xolǎjlo and‑o duho haj izdrajlo."
John,11,34,"Vov pućhlǎs: — Kaj ćhute les? Von phende Lesqe: — Raja, haj ta dikh!"
John,11,35,O Isus lǎs te rovel.
John,11,36,Atunći ol judea phende: — Dikh‑ta sode but inkerdǎs lesθe!
John,11,37,"Tha' varesave lenθar phenenas: — Vov, savo puterdǎs ol jakha le koresqe, na daśtilas te kerel vi kadales te na merel? O Isus ʒivdǎrel le Lazäros"
John,11,38,O Isus xolǎjlo palem ande Pesθe haj gelo kaj sas praxome o Lazär. O sas jekh peśtera anglal savǎθe sasas thovdino jekh barr.
John,11,39,"O Isus phendǎs: — Den o barr rigaθe! E Martha, e phen le mulesqi, phendǎs Lesqe: — Raja, akana khandel nasul, ke si mulo śtare gesenθar!"
John,11,40,"O Isus phendǎs laqe: — Na phendem tuqe ke, kana pakǎs, dikhesa e slava le Devlesqi?"
John,11,41,"Kadja ke ol manuśa dine o barr rigaθe ⌞⌞kaθar sas o mulo⌟⌟. O Isus dikhlǎs opre haj phendǎs: — Dade, nais Tuqe ke aśundǎn Man!"
John,11,42,"Me ʒanav ke aśunes Man ande fiesavo ges, tha' phendem kadala anda ol manuśa save beśen paśa Manθe, kaj te pakǎn ke Tu bićhaldǎn Man."
John,11,43,"Pala so phendǎs kadala, dinǎs muj zorales: — Lazärona, inklǒ avri!"
John,11,44,Haj o mulo inklǒl avri le punrença haj le vastença phandade kotorença poxtanesqe haj lesqo muj si ućhardo jekhe dikhleça. O Isus phendǎs le manuśenqe: — Putaren les haj mukhen les te ʒal pesqe! Ol bare le judeenqe kamen te mudaren le Isusos
John,11,45,"But andar ol save avile k‑e Maria haj dikhle so kerdǎs o Isus, pakǎjle ande Lesθe."
John,11,46,Tha' sas vi aver manuśa kaj gele k‑ol farisea haj phende lenqe so kerdǎs o Isus.
John,11,47,"Ol bare raśaja haj ol farisea kidine o Sinedrio, ⌞kaj si o Konsilio le barenqo, ⌟ haj phende: — So kerasa? Kadava manuś kerel but semnurǎ."
John,11,48,"Kana mukhas Les te maj kerel kasave bukǎ, savorre pakǎna ande Lesθe. Avena ol romanǎ, peravena o Templo haj mudarena amaro poporo."
John,11,49,"Tha' jekh andar lenθe, o , savo sas o baro raśaj ande kodova berś, phendǎs lenqe: — Tume na ʒanen khanći,"
John,11,50,nići na den godǐ ke si maj miśto anda tumenθe te merel numaj jekh manuś anda i sel kaj te na xasardǒl o sasto poporo.
John,11,51,"Tha' na phendǎs kadaja pesθar. Thaj ke sas o baro raśaj ande kodova berś, phendǎs katar o Del maj d'anglal ke o Isus merela anda o poporo Israel"
John,11,52,"haj na numaj anda lenθe, thaj vi kaj te kidel khethanes le ćhaven le Devlesqe kaj beśen ande savorre thana."
John,11,53,"Kadja ke, andar kodova ges ol bare le judeenqe denas duma sar te mudaren Les."
John,11,54,"Haj o Isus na maj phirelas maśkar ol te avel dikhlo, gelo Pesqe kothar paś‑o mulano than, ande jekh foro kaj bućholas Efraim, haj aćhilo kothe le ućenićença. Ol manuśa aźukeren le Isusos and‑o Jerusalim"
John,11,55,E le sas paśe haj but manuśa andar ol gava ʒanas k‑o Jerusalim anglal e Patragǐ kaj te uźaren pen anglal o Del.
John,11,56,"Von rodenas le Isusos haj kana kidenas pen and‑e bar le Templosqi phenenas jekh averesqe: — So pakǎn? Vov na avela k‑e Patragǐ, na‑i kadja?"
John,11,57,"Tha' ol bare raśaja haj ol farisea dinesas porunka kaj, kana varekon ʒanel kaj si o Isus, te phenel lenqe, kaj te daśtin von te phanden Les."
John,12,1,"Śove gesença anglal e , o Isus avilo and‑e Bethania, o gav le Lazärosqo, savo sasas mulo thaj saves ʒivdǎrdǎs les andar ol mule."
John,12,2,"Kothe kerde Lesqe jekh ratǎqo xaben. E Martha tholas lenqe o xaben p‑e meseli, thaj o Lazär sas jekh andar kodola kaj beśenas meselǎθe Leça."
John,12,3,"E Maria lǎs jekh litra parfumo but kuć kerdo andar nardo uźo, makhlǎs ol punre le Isusosqe thaj khoslǎs len pesqe balença thaj savorro kher khandelas śukar parfumosθar."
John,12,4,"Atunći, jekh andar Pesqe ućenićǎ, o , o ćhavo le Simonosqo, kaj bikinela Les, phendǎs:"
John,12,5,— Sosθar na bikindǎs pes kadava parfumo pe trin śela dinarǎ thaj ol love te aven dine le ćorre manuśenqe?
John,12,6,"Phenelas kadaja buki na ke inkerelas k‑ol ćorre manuśa, tha' sosqe vov sas jekh ćor. Vov sas o ućeniko kaj inkerelas lesθe o gonorro le lovença thaj ćorelas andar ol love kaj kidenas pen ande lesθe."
John,12,7,"Tha' o Isus phendǎs: — Mukh la, voj inkǎrdǎs kadava parfumo vaś o ges kana avava praxome."
John,12,8,"Ol ćorre manuśa si tumença , tha' Me na sem tumença savaxt. Ol bare le judeenqe roden te mudaren le Lazäros"
John,12,9,"But aśunde ke o Isus si and‑e Bethania thaj avile vi von na numaj ke sas o Isus kothe, thaj vi te dikhen le Lazäros, saves ʒivdǎrdǎs les andar ol mule."
John,12,10,"Kadja ke ol bare raśaja alosarde te mudaren vi le Lazäros,"
John,12,11,"vaś ke, andar lesqi kauza, ke sas ʒivdǎrdo, but judea telǎrde lenθar thaj pakǎjle and‑o Isus. O Isus si aźukerdo and‑o Jerusalim sar jekh thagar"
John,12,12,"O dujto ges, but manuśa kaj avile k‑o baro ges, sar aśunde ke avel o Isus and‑o Jerusalim,"
John,12,13,"lile palmierosqe ranika haj avile anglal Lesθe, phenindoj zorales: — Osana! Te baxtǎrel o Raj Kodoles kaj avel ande Lesqo Anav, le Thagares le Israelosqo!"
John,12,14,"O Isus arakhlǎs jekhe xerorres thaj uśtilǎs opre lesθe, kadja sar si xramosardo:"
John,12,15,"„Na dara, ćhaje le Sionosqi: dikh kiro avel beśindoj pe jekh xerorro.”"
John,12,16,"Lesqe ućenićǎ na xakǎrde kadala bukǎ maj anglal. Numaj pala so o Del dinǎs slava le Isusosqe, atunći andine penqe godǐ ke kadala bukǎ sasas xramosarde pala Lesθe thaj ke vi kerdine pen."
John,12,17,"Savorre manuśa kaj sas Leça kana akhardǎs le Lazäros avri andar o thaj ʒivdǎrdǎs les andar ol mule, denas duma avrenqe pala so von dikhle."
John,12,18,"Andar kodoja ol but manuśa inkliste anglal Lesθe, sosθar aśunde ke kerdǎsas kadava semno."
John,12,19,"Tha' ol farisea phende maśkar penθe: — Dikhen ke na daśtias te keras khanći! Dikh, sǎ e lumǎ ʒal pala Lesθe! O Isus del duma pala Pesqo meripen"
John,12,20,"Maśkar kodola kaj gele k‑o baro ges k‑o Jerusalim te den ćang angla o Del, sas vi varesode grekurǎ."
John,12,21,"Kadala avile k‑o Filip, kaj sas andar o foro Bethsaida, andar e Galilea, thaj mangle les: — Raja, kamas te dikhas le Isusos."
John,12,22,"O Filip gelo thaj phendǎs le Andrejosqe, thaj pala kadaja o Andrej thaj o Filip gele thaj phende le Isusosqe."
John,12,23,Thaj o Isus amboldǎs lenqe: — Avili e vrǎma kaj o Del te del slava le Ćhavesqe le Manuśesqo.
John,12,24,"Ćaćes, ćaćes phenav tumenqe ke, atunći kana jekh bobo givesqo perel p‑e phuv thaj na merel, vov aćhol korkorro. Tha' te merel, kerel but rodo."
John,12,25,"Kon inkǎrel ke pesqo ʒivipen les, thaj kon na inkǎrel ke pesqo ʒivipen ande kadaja lumǎ, avela les bimerimasqo ʒivipen."
John,12,26,"Kana koniva sluźil Man, te avel pala Manθe; thaj kaj sem Me, kothe ovela vi Mirro sluźitori. Kana sluźil Man koniva, o Dad dela les pakǐv."
John,12,27,"Akana, dukhal Man Mo ilo thaj so te phenav? „Dade, xastra Man ke avel kadava ćaso” ? Tha', Me vaś kadava ćaso avilem!"
John,12,28,"Dade, sikav sode de baro si Kiro Anav! Thaj andar o ćeri aśundǎs pes jekh glaso: — Vi sikavdem thaj vi maj sikavava!"
John,12,29,But manuśa kaj sas kothe thaj aśunde o glaso phende ke sas jekh tuneto. Aver phenenas: — Jekh ïnʒeri dinǎs duma Leça!
John,12,30,"O Isus phendǎs: — Na vaś Manθe aśundǎs pes kadava glaso, tha' vaś tumenθe."
John,12,31,"Akana si krisinǎrdi kadaja lumǎ, akana ⌞o Beng⌟, o xulaj kadale lumǎqo avela ćhudino avri."
John,12,32,"Thaj Me kana avava vazdino opre katar i phuv, anava Manθe savorren."
John,12,33,"Phenindoj kadja, sikavelas sar avela Lesqo meripen."
John,12,34,Ol manuśa phende Lesqe: — Ame aśundǎm andar o ke o Hristos ʒivela bi te merel. Sar phenes Tu akana ke o Ćhavo le Manuśesqo si te avel vazdino opre? Kon si kadava Ćhavo le Manuśesqo?
John,12,35,"O Isus phendǎs lenqe: — E maj si cïra maśkar tumenθe. Phiren sode maj si tumen e dud, kaś te na astarel tumen o tunǎriko! Kon phirel and‑o tunǎriko na dikhel kaj ʒal."
John,12,36,"Kabor si tumen e dud maśkar tumenθe, pakǎn and‑e dud, kaś te oven ol ćhave la dudǎqe! O Isus phendǎs lenqe kadala bukǎ, telǎrdǎs thaj garavdǎs Pes lenθar. Ol judea na pakǎn"
John,12,37,"O Isus kerdǎs but semnurǎ angla lenθe, tha' von sa na pakǎnas ande Lesθe,"
John,12,38,"kaś te kerel pes so phendǎs o prooroko Isaja: „Raja, kon pakǎjlǎs so ame phendǎm? Kas sas les jakha te dikhel Kǒ zoralo vast?”"
John,12,39,Haj sa o prooroko Isaja phendǎs sosqe ol judea na daśtinas te pakǎn:
John,12,40,"Ke „o Del phanglǎs lenqe jakha thaj phanglǎs lenqe godǎ, te na maj dikhen le jakhença, te na maj den pen godǐ, thaj te na maj bolden pen Lesθe te sastǎrel len.”"
John,12,41,O Isaja phendǎs kadala bukǎ sosqe dikhlǎs e slava le Isusosqi thaj dinǎs duma anda Lesθe.
John,12,42,"Vi kadja, vi andar ol bare le judeenqe, but pakǎjle ande Lesθe; tha' sosqe sas lenqe dar le fariseenθar, na phenenas kadaja angla ol manuśa, kaś te na aven dine avri andar e sinagoga."
John,12,43,Sosqe ćajlǒlas len maj but te aśaren len ol manuśa de sar te aśarel len o Del. O Isus avilǎs te xastral la lumǎ
John,12,44,"O Isus phendǎs zorales: — Kon pakǎl ande Manθe na pakǎl numaj ande Manθe, vov pakǎl ande Kodolesθe kaj bićhaldǎs Man."
John,12,45,"Thaj kon dikhel Man, dikhel Kodoles kaj bićhaldǎs Man."
John,12,46,"Me avilem te avav e and‑e lumǎ, kaj orkon pakǎl ande Manθe te na aćhol and‑o ."
John,12,47,"Kana koniva aśunel Mirre dume thaj na kerel pala lenθe, na Me krisinǎrav les, sosqe Me na avilem te krisinǎrav la lumǎ, Me avilem te xastrav la lumǎ."
John,12,48,"Kon del Man rigaθe haj na kamel te aśunel Manθar, si kon te krisinǎrel les: so phendem Me krisinǎrela les and‑o krisimasqo ges."
John,12,49,"Sosqe Me na dinem duma Manθar, tha' o Dad kaj bićhaldǎs Man, Vov dinǎs Man porunka so te phenav thaj so te dav duma."
John,12,50,"Thaj ʒanav ke Lesqi porunka del ʒivipen bimerimasqo. Kadajaθar sǎ so phenav Me, phenav sa kadja sar phendǎs Manqe o Dad."
John,13,1,"Sas angla o Baro Ges le . O Isus jubilas but Pesqe manuśen and‑e lumǎ. Thaj sosqe ʒanelas ke avilǎs Lesqi vrǎma te telǎrel andar kadaja lumǎ k‑o Dad, Vov jubisardǎs len ʒi k‑o agor."
John,13,2,"E rǎt o Isus thaj Pesqe ućenićǎ sasas k‑e sinia. Maj anglal o beng ćhutǎsas and‑o ilo le , o ćhavo le Simonosqo, te bikinel Les."
John,13,3,"O Isus ʒanelas ke o Dad dinǎs Lesqe sǎ ol bukǎ ande Lesqe vasta, thaj ke avilo katar o Del thaj ʒal Pesqe k‑o Del."
John,13,4,"Anda kodoja Vov uśtilo katar e sinia, dinǎs tele Pesqo gad, lilǎ jekh khosno thaj phanglǎs Pes leça k‑o maśkar."
John,13,5,Pala kadaja ćhordǎs pani ande jekh balaj thaj lǎs te thovel ol pirre le ućenićenqe thaj te khosel len le khosneça saveça sasas phanglo.
John,13,6,"Kana areslo k‑o Simon , kadava phendǎs Lesqe: — Raja, Tu te thoves mirre pirre?"
John,13,7,"O Isus phendǎs lesqe: — So kerav Me, tu na xakǎres akana, tha' xakǎresa maj palal."
John,13,8,"O Petru phendǎs Lesqe: — Nijekhvar na thovesa mirre pirre! O Isus phendǎs lesqe: — Kana Me na thovava tut, na san Mança."
John,13,9,"— Raja! — phendǎs Lesqe o Simon Petru, — Atunći, na numaj ol pirre te thoves len, tha' vi ol vasta haj vi o śero!"
John,13,10,"O Isus phendǎs lesqe: — Kana jekh manuś najardǎs pes maj anglal, si te xalavel numaj pesqe pirre, kaś te avel uźo sǎ. Thaj tume sen uźe, tha' na savorre."
John,13,11,"Vov phendǎs ke na si uźe savorre, ke prinʒanelas kodoles kaj bikinela Les."
John,13,12,"Pala so thovdǎs lenqe pirre, lilǎ Pesqo gad pe Pesθe, avilo palem k‑e sinia thaj phendǎs lenqe: — Tume xakǎren so kerdem tumenqe?"
John,13,13,"Tume phenen ke sem o thaj o Raj, thaj phenen miśto, sosqe vi sem."
John,13,14,"Kadja ke, kana Me, o Raj thaj o Siklǎrno, thovdem tumare pirre, vi tume si te thoven ol pirre jekh avresqe."
John,13,15,Sikavdem tumenqe sar te keren. Keren vi tume so kerdem Me!
John,13,16,"Ćaćes, ćaćes phenav tumenqe ke jekh sluga na‑i maj bari sar pesqo xulaj, nići o manuś bićhaldo na‑i maj baro sar kodova kaj bićhaldǎs les."
John,13,17,"Kana tume ʒanen kadala bukǎ, avena kana kerena len. O Isus sikavel kon bikinela Les"
John,13,18,"— Me na dav duma pala savorre andar tumenθe sosqe Me prinʒarav kodolen kaj alosardem len. Tha' si te kerel pes so si xramosardo and‑o Devlesqo Lil, kaj phenel: „O manuś kaj dem les te xal mirro manro areslo mirro duśmano.”"
John,13,19,"Phenav tumenqe kadaja buki akana, anglal te kerel pes, kaj kana kerela pes, tume te pakǎn ke Me Sem ."
John,13,20,"Ćaćes, ćaćes phenav tumenqe ke kon lel kodoles kaj Me bićhalav les, lel Ma Man, thaj kon lel Ma Man lel vi Kodoles kaj bićhaldǎs Man."
John,13,21,"Pala so phendǎs kadala, o Isus xolisajlo ande Pesqo duho, thaj phendǎs vorta: — Ćaćes, ćaćes phenav tumenqe ke jekh andar tumenθe bikinela Man."
John,13,22,Ol ućenićǎ na xakǎrenas pala kasθe delas duma thaj dikhenas jekh avresθe.
John,13,23,"Jekh andar ol ućenićǎ, kodova kaj o Isus jubilas les, beśelas k‑e sinia paśa o Isus."
John,13,24,O Simon kerdǎs lesqe semno te pućhel le Isusos kon si kodova pala kasθe del duma.
John,13,25,"Vov amboldǎs pes karing o Isus thaj phendǎs Lesqe: — Raja, kon si?"
John,13,26,"O Isus phendǎs lesqe: — Kodova kaj bolava lesqe jekh kotor manresqo thaj dava les te xal. Thaj boldǎs jekh kotor thaj dinǎs les le , o ćhavo le Simonosqo o Iskarioteano."
John,13,27,"Sar o Juda lǎs o kotor, e Satana gelǎs ande lesθe. O Isus phendǎs lesqe: — So si tut kerimasqo, ker sigo."
John,13,28,Tha' khonik andar kodola kaj beśenas k‑e sinia na xakǎrdǎs sosqe phendǎs lesqe kadala dume.
John,13,29,"Varesave andar ol ućenićǎ pakǎjle ke o Isus phendǎsas lesqe te ʒal te kinel so trebul anda o baro ges vaj te del vareso le ćorre manuśenqe, sosqe o Juda inkerelas o gonorro le lovença."
John,13,30,"Pala so lǎs o kotor, o Juda vi inklisto avri. Sas rǎt. Te jubin tumen jekh avres"
John,13,31,"Pala so inklisto o Juda, o Isus phendǎs: — Akana, le Ćhavesqe le Manuśesqo avela Lesqe dini slava thaj Vov sikavela e slava le Devlesqi."
John,13,32,"Kana Vov sikavela e slava le Devlesqi, vi o Del dela Les Pesqi slava, thaj sigo sikavela la."
John,13,33,"Ćhavorralen, maj sem cïra tumença. Tume rodena Man ⌞tha' na arakhena Man⌟. Phenav vi tumenqe akana kadja sar phendem vi le barenqe le ke, kaj ʒav Me, tume na daśtin te aven."
John,13,34,"Dav tumen jekh nevi porunka: Te jubin tumen jekh avres! Kadja sar vi Me jubisardem tumen, vi tume te jubin tumen jekh avres!"
John,13,35,"Ol manuśa kana dikhena tumen ke jubin tumen jekh avres, ʒanena savorre ke tume sen Mirre ućenićǎ. O Isus phenel le Petrosqe ke mukhela pes Lesθar"
John,13,36,"— Raja — pućhlǎs Les o Simon , — Kaj ʒas? O Isus phendǎs lesqe: — Tu na daśtis te aves Mança akana, tha' avesa pala Manθe maj palal."
John,13,37,"— Raja — phendǎs Lesqe o Simon Petru, — Sosqe na daśtiv te avav Tuça akana? Me merava vaś Tuqe."
John,13,38,"O Isus phendǎs lesqe — Meresa vaś Manqe? Ćaćes, ćaćes phenav tuqe ke na baśela o ʒi kana mukhesa tut Manθar trinvar."
John,14,1,— Te na xolǎren pen tumare ile. Te pakǎn and‑o Del haj te pakǎn ande Manθe.
John,14,2,And‑o kher Mirre Dadesqo si but thana. Te na avelas kadja phenavas tumenqe. Me ʒav te kerav tumenqe than.
John,14,3,"Haj pala so ʒava haj kerava tumenqe jekh than, Me avava palpale haj lava tumen Mança, kothe kaj sem Me, te oven vi tume."
John,14,4,Tume ʒanen kaj ʒav Me haj ʒanen vi o drom ʒi kothe.
John,14,5,"— Raja, na ʒanas kaj ʒas! Sar te ʒanas o drom? — phendǎs o Toma le Isusosqe."
John,14,6,"O Isus phendǎs lesqe: — Me sem o drom, o ćaćipen haj o ʒivipen. Khonik na avel k‑o Dad bi te avel Manθe."
John,14,7,"Kana prinʒaren Man Man, prinʒarena vi Mirre Dades. Haj d‑akanara tume prinʒaren Les haj dikhlen Les."
John,14,8,"O Filip phendǎs Lesqe: — Raja, sikav amenqe le Dades haj aresel amenqe!"
John,14,9,"O Isus phendǎs lesqe: — De kadja but vrǎma sem tumença haj tu sa na prinʒares Man, Filip? Kon dikhlǎs Man Man, dikhlǎs vi le Dades. Haj sar ta phenes tu: „Sikav amenqe le Dades”?"
John,14,10,"Na pakǎs ke Me sem and‑o Dad haj o Dad si ande Manθe? So phenav tumenqe Me, na phenav Manθar, tha' o Dad, kaj si ande Manθe, Vov kerel kadala bukǎ Pire."
John,14,11,"Pakǎn Man ke Me sem and‑o Dad, haj o Dad si ande Manθe. Kana na pakǎn Man Man, pakǎn vaś kadala bukǎ."
John,14,12,"Ćaćes, ćaćes, phenav tumenqe ke kon pakǎl ande Manθe, kerela vi vov ol bukǎ kaj kerav len Me. Thaj kerela bukǎ vi maj bare sar kadala, vaś ke Me ʒav k‑o Dad."
John,14,13,"Haj orso mangena tume ande Mirro Anav, kerava, kaj o Ćhavo te sikavel sode de baro si o Dad."
John,14,14,"Te mangena vareso ande Mirro Anav, kerava. O Dad bićhalela le Somnale Duhos"
John,14,15,"— Kana tume jubin Man, kerena pala Mirri porunka."
John,14,16,"Haj Me mangava Mirre Dadesθar, haj Vov bićhalela tumenqe avres ande Mirro than te del tumen vast haj te avel tumença savorri vrǎma."
John,14,17,"Kadava si o Duho le ćaćimasqo, kaj na aśtil te lel Les e lumǎ, sosqe na dikhel Les haj nići na prinʒarel Les. Tha' tume prinʒaren Les, sosqe Vov aćhel tumença haj ovela ande tumenθe."
John,14,18,"Na mukhava tumen korkorre, sar ćhave bi dadenqo; avava palpale tumenθe."
John,14,19,"Maj si jekh cïra haj e lumǎ na maj dikhela Man, tha' tume dikhena Man. Sosqe Me ʒivav, ʒivena vi tume."
John,14,20,"Ande kodova ges, ʒanena ke Me sem and‑o Dad, tume sen ande Manθe haj Me sem ande tumenθe."
John,14,21,"Kon inkerel Mirri porunka haj kerel pala laθe, kodova jubil Man; haj kon jubil Ma Man, Mirro Dad jubiela les. Haj jubiva les vi Me haj sikavava Man lesqe."
John,14,22,"O Juda, na o , phendǎs Lesqe: — Raja, sar kerel pes ke sikavesa Tut amenqe haj na la lumǎqe?"
John,14,23,"O Isus phendǎs lesqe: — Kana varekon jubil Ma Man, kerela pala Mirre dume, Mirro Dad jubila les haj Ame avasa lesθe haj beśasa leça."
John,14,24,"Kon na jubil Ma Man, na kerel pala Mirre dume. Tha' ol dume kaj tume aśunen len na‑i Mirre, tha' si Mirre Dadesqe, savo bićhaldǎs Man."
John,14,25,Phendem tumenqe kadala bukǎ sode maj sem tumença.
John,14,26,"Tha' o Somnal Duho kaj bićhalela Les o Dad ande Mirre Anavesθe te del tumen vast, sikavela tumen savorre bukǎ haj anela tumenqe godǐ sǎ so Me phendem tumenqe."
John,14,27,"Mukhav tumenqe e paćǎ, dav tumen Mirri paćǎ. Na dav la tumenqe sar del la e lumǎ. Te na xolǎrel pes tumaro ilo, nići te na traśal!"
John,14,28,"Śunden ke phendem tumenqe: „Ʒav Manqe haj avava palpale tumenθe.” Kana jubinas Man, lośarenas tumen ke phendem tumenqe ke ʒav k‑o Dad, sosqe o Dad si maj baro Manθar."
John,14,29,"Haj phendem tumenqe kadaja akana, anglal te kerel pes, kaj te pakǎn kana kerela pes."
John,14,30,"Na maj vakǎrava but tumença, sosqe avel ⌞o Beng⌟, o xulaj kadale lumǎqo. Les na‑i les zor opral Manθe."
John,14,31,"Tha' vov avel kaj e lumǎ te ʒanel ke Me jubiv le Dades haj kerav pala Mirre Dadesqi porunka. Uśten, te ʒastar!"
John,15,1,"— Me sem e ćaći vica, haj Mirro Dad si kodova kaj kerel buki la rezaça."
John,15,2,"Orso rezorri kaj barǒl andar Manθe haj na kerel rodo, Vov ćhinel la, haj orso rezorri kaj kerel rodo, uźarel la, kaś te kerel vi maj but rodo."
John,15,3,Akana tume sen uźe ke o siklǎripen kaj dinem les tumenqe kerdǎs tumen uźe.
John,15,4,"Aćhen ande Manθe, haj Me aćhava ande tumenθe! Jekh rezorri na daśtil te kerel rodo korkorro, kana na aćhel and‑e vica. Sa kadja, nići tume na daśtin te keren rodo kana na aćhen ande Manθe."
John,15,5,"Me sem e vica, tume sen ol rezorrǎ. Kana tume aćhen ande Manθe haj kana Me aćhav ande tumenθe, kerena but rodo, sosqe bi Mirro na daśtin te keren khanći."
John,15,6,"Kana na aćhen ande Manθe, ovena ćhudine avri haj śukǒna, sar ol rezorrǎ kaj na keren rodo. Haj ol śuke rezorrǎ si kidine haj ćhudine and‑e jag haj thabǒn."
John,15,7,"Kana tume aćhen ande Manθe haj kana Mirre dume aćhen ande tumenθe, mangen orso kamen haj kerela pes anda tumenθe!"
John,15,8,"Kana keren but rodo, dena slava Mirre Dades, haj kadja tume sikavena ke sen Mirre ućenićǎ. E maj bari jubirǎ"
John,15,9,"— Sar Man jubisardǎs Man o Dad, sa kadja jubisardem tumen vi Me. Aćhen ande Mirro kamipen!"
John,15,10,"Te kerena pala Mirre porunke, aćhena ande Mirro kamipen, sar vi Me kerdem pala Mirre Dadesqe porunke haj aćhav ande Lesqo kamipen."
John,15,11,Phendem tumenqe kadala bukǎ kaj tume te lośaren tumen sar Me lośarav Man haj tume te oven pherda lośaripen.
John,15,12,Kadaja si Mirri porunka: te jubin tumen jekh avres kadja sar Me jubisardem tumen.
John,15,13,Na‑i jubirǎ maj bari desar atunći kana varekon del pesqo ʒivipen anda pesqe amala.
John,15,14,Tume sen Mirre amala kana keren pala Mirri porunka.
John,15,15,"Na maj phenav tumenqe sluge, sosqe e sluga na ʒanel so kerel o xulaj, tha' phendem tumenqe amala, sosqe sikavdem tumenqe sǎ so śundem Mirre Dadesθar."
John,15,16,"Na tume alosarden Man. Me alosardem tumen haj bićhaldem tumen te ʒan te keren rodo, o rodo kaj aćhel, kaj orso mangena le Dadesθar ande Mirro Anav, Vov te del tumen."
John,15,17,Kadja ke dav tumen kadaja porunka: te jubin tumen jekh avres! Le manuśen si len xoli p‑o Isus haj p‑ol ućenićǎ
John,15,18,"— Kana ol manuśa andar e lumǎ si len xoli pe tumenθe, te ʒanen ke anglal tumenθe sas len xoli pe Manθe."
John,15,19,"Kana tume ovenas andar e lumǎ, ćajlǒnas la lumǎqe sosqe la lumǎqe ćajlǒl la so si laθar. Tha' tume na sen andar e lumǎ. Me alosardem tumen andar o maśkar la lumǎqo, andar kodoja si la xoli pe tumenθe."
John,15,20,"Anen tumenqe godǐ so phendem tumenqe: „Jekh sluga na‑i maj bari sar pesqo xulaj.” Kana ol manuśa kerde Manqe nasul, vi tumenqe kerena tumenqe nasul. Kana kerde pala Mirre dume, kerena vi pala tumare dume."
John,15,21,"Tha' savorre kadala nasulimata kerena len tumenqe sosqe tume phiraven Mirro Anav, haj von na prinʒaren Kodoles kaj bićhaldǎs Man."
John,15,22,"Te na avilemas haj te na dinemas lenqe duma, na avenas dośale bezexenθar. Tha' akana von na daśtin te phenen ke na ʒanen ke keren bezex."
John,15,23,"Kon si les xoli pe Manθe, si les xoli vi pe Mirro Dad."
John,15,24,"Te na kerdemas maśkar lenθe bare bukǎ kaj na kerdǎs len nijekh aver, na ovenas dośale bezexenθar. Tha' akana von dikhle Man kerindoj kadala bukǎ, haj sas len xoli vi pe Manθe vi pe Mirre Dadesθe."
John,15,25,"Tha' ⌞kadaja sas, ⌟ te kerel pes so si xramosardo ande lenqo Zakono: „Me na kerdem khanći nasul haj sa sas len xoli pe Manθe. ”"
John,15,26,"Bićhalava le Somnale Duhos katar o Dad, o Duho le ćaćimasqo, kaj avel katar o Dad, haj Vov dela tumen vast haj phenela o ćaćipen pala Manθe."
John,15,27,"Haj vi tume phenena o ćaćipen pala so dikhlen, sosqe senas Mança maj d‑anglal."
John,16,1,— Phendem tumenqe kadala kaś te na resen te xasaren tumaro pakǎipen.
John,16,2,"Dena tumen avri andar ol sinagoʒǎ haj avela e vrǎma kana orkon mudarela tumen, pakǎla ke kerel buki anda o Del."
John,16,3,"Haj von kerena kadala bukǎ sosqe na prinʒarde Amen: nići le Dades, nići Man."
John,16,4,"Tha' phendem tumenqe kadala, kaj atunći kana avela e vrǎma, te anen tumenqe godǐ ke phendem tumenqe kadala. Na phendem len tumenqe maj d‑anglal, ke semas tumença. So kerela o Somnal Duho"
John,16,5,— Akana ʒav Kodolesθe kaj bićhaldǎs Man haj nijekh andar tumenθe na pućhel Man kaj ʒav.
John,16,6,Tha' tumare ile si but xolǎme ke phendem tumenqe kadala.
John,16,7,"Tha' vi kadja, Me phenav tumenqe o ćaćipen: Si miśto tumenθar te ʒav Manqe. Te na ʒava Manqe, o Somnal Duho na avela te del tumen vast, thaj te ʒava Manqe, bićhalava Les tumenθe."
John,16,8,"Haj kana avela Vov, sikavela la lumǎqe ke si dośali kana del pes duma pala o bezex, pala kon si bibezexenqo haj pala e kris."
John,16,9,O Somnal Duho sikavela lenqe lenqo bezex: ke na pakǎn ande Manθe.
John,16,10,Sikavela lenqe kon si bibezexenqo: sosqe ʒav Mirre Dadesθe haj tume na maj dikhena Man.
John,16,11,"Sikavela lenqe so si e kris: sosqe o baro kadala lumǎqo, ⌞o Beng⌟ si krisinǎrdo."
John,16,12,"Maj si Man but bukǎ te phenav tumenqe, tha' akana si but phares vaś tumenθe te xakǎren len."
John,16,13,"Kana avela o Duho le ćaćimasqo te del tumen vast, sikavela tumenqe o drom karing sǎ o ćaćipen. Sosqe Vov na phenela Pesθar, tha' phenela sǎ so aśunela haj dela tumenqe duma pa ol bukǎ kaj avena."
John,16,14,"Vov lela Manθar so phenav haj phenela tumenqe, thaj kadja, dela Man slava."
John,16,15,"Sǎ so si le Dades si Mirro, andar kodoja phendem ke o Somnal Duho lela Manθar so phenav haj phenela tumenqe. O xolǎripen le ućenićenqo paruvela pes and‑o lośalipen"
John,16,16,"— Pala jekh cïra vaxt, na maj dikhena Man, tha' pala kodoja, pala jekh cïra vaxt, dikhena Man, ⌞⌞ke Me ʒav k‑o Dad⌟⌟."
John,16,17,"Aver andar Lesqe ućenićǎ phenenas maśkar penθe: — So kamel te phenel: „Pala jekh cïra vaxt, na maj dikhena Man, tha' pala kodoja, pala jekh cïra vaxt, dikhena Man”? Haj so maj kamel te phenel kana phenel ke ʒal k‑o Dad?"
John,16,18,Von phenenas: — So kamel te phenel: „Pala jekh cïra vaxt”? Na xakǎras so kamel te phenel.
John,16,19,"O Isus ʒanglǎs ke von kamen te pućhen Les haj phendǎs lenqe: — Pućhen tumen maśkar tumenθe so si kadala dume: „Pala jekh cïra vaxt, na maj dikhena Man, tha' pala kodoja, pala jekh cïra vaxt, dikhena Man”."
John,16,20,"Ćaćes, ćaćes phenav tumenqe ke tume ovena but xolǎme haj rovena haj e lumǎ lośarela pes. Tume ovena xolǎme, tha' tumari xoli kerela pes lośalipen."
John,16,21,"Kana jekh ʒuvli bianel, si la bare dukha, sosqe avili laqi vrǎma. Tha' palal so bianel le ćhavorres, bistrel e dukh, sosqe akana si lośali ke andǎs jekhe manuśes p‑i phuv."
John,16,22,Sa kadja vi tume akana sen but xolǎme. Tha' Me dikhava tumen pala kodoja haj tumaro ilo lośarela pes haj nikhon na ćorela tumaro lośalipen.
John,16,23,"Ande kodova ges, tume na maj pućhena Man khanći. Ćaćes, ćaćes phenav tumenqe ke orso mangena le Dadesθar, ande Mirro Anav, Vov dela tumen."
John,16,24,"Ʒi akana na manglen khanći ande Mirre Anavesθe: mangen haj o Dad dela tumen, kaj te oven pherda lośaripen. O Isus phenel ke Vov mukhela e phuv haj ʒala k‑o Dad"
John,16,25,"— Phendem tumenqe kadala bukǎ ande pilde. Avel e vrǎma kana na maj dava tumenqe duma ande pilde, tha' phenava tumenqe vorta pala o Dad, te xakǎren maj lokhes."
John,16,26,"Ande kodova ges, mangena katar o Dad ande Mirre Anavesθe. Haj phenav tumenqe ke na sem Me kodova kaj mangela katar o Dad vaś tumenθe,"
John,16,27,"ke o Dad jubil tumen, sosqe tume jubin Ma Man haj pakǎn ke avilem katar o Del."
John,16,28,Avilem katar o Dad and‑e lumǎ haj akana mukhav e lumǎ haj ʒav k‑o Dad.
John,16,29,"Lesqe ućenićǎ phende Lesqe: — Dikh ke akana na maj phenes nijekh pilda, des duma vorta haj ame xakǎras maj lokhes."
John,16,30,Akana prinʒaras ke ʒanes savorre bukǎ haj na trebul te pućhel Tut khonik. Anda kadaja ame pakǎs ke avilǎn katar o Del.
John,16,31,— Akana pakǎn? — phendǎs lenqe o Isus.
John,16,32,"— Dikh ke avel i vrǎma, haj vi avilǎs, kana tume avena naśavde. Thaj fiesavo ʒala pesqe khere, haj mukhena Man korkorro. Tha' Me na sem korkorro, sosqe o Dad si Mança."
John,16,33,"Phendem tumenqe kadala bukǎ kaś te avel tumen paćǎ ande Manθe. And‑e lumǎ avena tumen dukha, tha' na daran, Me mardem i zor le nasulimasqi kadale lumǎqi."
John,17,1,"Pala so dinǎs duma kadja, o Isus vazdǎs le jakha karing o ćeri thaj phendǎs: — Dade, avilǎs e vrǎma! De slava Kire Ćhaves, kaj vi Kiro Ćhavo te del Tut slava."
John,17,2,"Dinǎn Les zor opral fiesave manuśesθe, kaś te del ʒivipen bimerimasqo savorrenqe saven Tu dinǎn len Lesqe."
John,17,3,"Thaj o bimerimasqo ʒivipen si: von te prinʒaren Tut, o korkorutno ćaćo Del thaj vi le Isusos, o Hristos, saves Tu bićhaldǎn Les."
John,17,4,"Me dinem Tut slava p‑e phuv, sosqe kerdem savorre bukǎ kaj dinǎn len Manqe te kerav len."
John,17,5,"Dade, akana de Man slava kothe Tuθe kaj san Tu, sa kodoja slava kaj sasas Man Tuθe anglal te kerel pes e lumǎ."
John,17,6,Kerdem prinʒardo Kiro Anav le manuśenqe saven Tu dinǎn len Manqe andar e lumǎ. Sas Kire manuśa thaj dinǎn len Manqe thaj von kerde pala Kire dume.
John,17,7,"Akana von ʒanen ke sǎ so dinǎn Man avel Tuθar,"
John,17,8,sosqe phendem lenqe sǎ so Tu phendǎn Manqe. Von aśunde thaj ʒanen ćaćes ke avilem Tuθar thaj pakǎn ke Tu bićhaldǎn Man.
John,17,9,"Anda lenθe mangav Man. Na mangav Man anda e lumǎ, tha' mangav Man anda kodolenθe saven Tu dinǎn len Manqe, sosqe von si Kire."
John,17,10,Sǎ so si Mirro si Kiro thaj so si Kiro si Mirro ‑ thaj von anen Manqe slava.
John,17,11,"Me avav Tuθe thaj na maj aćhav and‑e lumǎ, tha' von maj aćhen and‑e lumǎ. Svuntone Dadea, dikh lenθar Kire Anavesqe zorǎça, Anav kaj dinǎn les Manqe. Kaj vi von te aven jekh, kadja sar vi Ame sam jekh."
John,17,12,"Ʒi akana kaj semas lença ⌞⌞and‑e lumǎ⌟⌟, dikhavas Me lenθar Kire Anavesqe zorǎça, Anav kaj dinǎn les Manqe. Me inkerdem len thaj nijekh andar lenθe na pes. Numaj jekh xasardǎs pes, ke sas te xasarel pes, kaś te kerel pes so phenel e Skriptura."
John,17,13,"Tha' Me, akana, avav Tuθe thaj phenav kadala bukǎ sode maj sem and‑e lumǎ, kaś te aven sa kadja lośale sar sem vi Me."
John,17,14,"Phendem lenqe Kire dume, thaj la lumǎ sas la xoli pe lenθe, pe Mirre ućenićenθe, sosθar von na si andar e lumǎ, kadja sar nići Me na sem andar e lumǎ."
John,17,15,"Na mangav Tuqe te les len andar e lumǎ, tha' mangav Tuqe te inkeres len dur e Nasulesθar."
John,17,16,"Von na si andar e lumǎ, kadja sar nići Me na sem andar e lumǎ."
John,17,17,"Thov len rigaθe te aven numaj Kire, ⌞⌞Kire⌟⌟ ćaćimaça: Kiri duma si o ćaćipen."
John,17,18,"Sar Tu bićhaldǎn Man and‑e lumǎ, kadja vi Me bićhaldem len and‑e lumǎ."
John,17,19,"Thaj anda lenθe, dav Man Tuqe te avav numaj Kiro, kaj vi von te aven numaj Kire, maśkar o ćaćipen."
John,17,20,Mangav Man na numaj anda lenθe thaj vi anda kodola kaj pakǎna ande Manθe kana aśunena lenqe dume.
John,17,21,"Mangav Man kaj sǎ te aven sar jekh, kadja sar vi Tu, Dade, san ande Manθe thaj Me sem ande Tuθe. Kamav te aven vi von jekh Amença, kaj e lumǎ te pakǎl ke Tu bićhaldǎn Man."
John,17,22,"Me dinem lenqe e slava savi Tu dinǎn la Manqe, kaś te aven vi von sar jekh, kadja sar vi Ame sam jekh —"
John,17,23,"Me ande lenθe thaj Tu ande Manθe — kaj vi von te aven jekh, ćaćes, kaś te ʒanel e lumǎ ke Tu bićhaldǎn Man thaj jubisardǎn len sa kadja sar Man jubisardǎn Man."
John,17,24,"Dade, kamav kaj kodola saven dinǎn len Manqe, te aven Mança kothe kaj ʒava Me. Atunći dikhena Mirri slava, kaj dinǎn la Manqe Tu, sosqe Tu jubisardǎn Man anglal te kerel pes e lumǎ."
John,17,25,"Laćhea Dadea, e lumǎ na prinʒanel Tut, tha' Me prinʒanav Tut thaj kadala manuśa ʒanen ke Tu bićhaldǎn Man."
John,17,26,"Me sikavdem lenqe kon san Tu thaj maj sikavava lenqe. Atunći e jubirǎ kaj sikavdǎn la Manqe, avela vi ande lenθe thaj vi Me avava ande lenθe."
John,18,1,"Pala so phendǎs kadala, o Isus telǎrdǎs Pesqe ućenićença, intǎl e xar , kaj sas jekh bar. Ande kodoja bar gelo Vov haj Pesqe ućenićǎ."
John,18,2,"O , kaj bikindǎs Les, prinʒarelas vi vov kodova than, sosqe o Isus arakhelas Pes butvar Pesqe ućenićença othe."
John,18,3,"Kadja, o Juda lǎs bute soldacen haj niśte paznikuren le Templosqe katar ol bare raśaja haj ol , haj avile kothe lampença, jagença haj sabiença."
John,18,4,"O Isus, ʒanindoj sǎ so ovela Leça, inklisto haj pućhlǎs len: — Kas roden?"
John,18,5,"Von dine Les anglal: — Le Isusos andar o Nazaret! Vov phendǎs lenqe: — Me sem! O Juda, kaj bikindǎs Les, sas vi vov lença."
John,18,6,"Kana o Isus phendǎs lenqe: „Me sem!”, von dine pen parpale haj pele p‑e phuv."
John,18,7,"Anda kadaja, Vov pućhlǎs len pale: — Kas roden? Von dine Les anglal: — Le Isusos andar o Nazaret!"
John,18,8,"O Isus dinǎs len anglal: — Phendǒm ke Me sem. Kadja, kana Man roden Man, mukhen kadale manuśen te ʒan penqe!"
John,18,9,"Kadaja sas, kaś te kerel pes so phendǎs o Isus: „Andar kodola kaj dinǎn len Manqe, na nijekhes.”"
John,18,10,"Atunći, o Simon , kaj sas les jekh sabia, ankalavdǎs la haj dinǎs dab la le , ćhinindoj lesqo ćaćo kan. E sluga bućholas Malhus."
John,18,11,Tha' o Isus phendǎs le Petrosqe: — Tho' ki sabia ande laqo than! Na piava Me kodova kaj dinǎs les Manqe o Dad? O Isus si ingerdo anglal o Anas
John,18,12,"Atunći, ol soldacǎ, o komandanto haj ol paznikurǎ katar ol bare le astarde le Isusos, phandle Les"
John,18,13,"haj ingerde Les maj anglal k‑o . Sosqe kadava sas o sastro le , kaj sas o ande kodova berś."
John,18,14,O Kajafa sas kodova kaj phendǎsas le barenqe le judeenqe ke si maj miśto te merel numaj jekh manuś kaś te na merel savorri . O Petru kerel pes ke na prinʒanel le Isusos
John,18,15,"O Simon haj jekh aver ućeniko, gele pala o Isus. Kodova ućeniko sas prinʒardo katar o haj gelo andre le Isusoça k‑o kher le maj bare raśajesqo."
John,18,16,"Tha' o Petru beśelas avri, k‑o udar. Okolaver ućeniko, kaj sas prinʒardo katar o , inklisto haj dinǎs duma la ʒuvlǎça kaj pazilas paśal o udar, thaj andǎs le Petros andre."
John,18,17,"Atunći e sluga, e ʒuvli kaj pazilas paśal o udar, pućhlǎs le Petros: — Na san vi tu jekh andar ol ućenićǎ kadale manuśesqe? Vov dinǎs la anglal: — Na sem!"
John,18,18,Ol haj ol paznikurǎ le Templosqe kerdenas jekh jag angarenqi ke sas śil haj tatǎrenas pen. O Petru beśelas vi vov lença haj tatǎrelas pes. O Isus del duma anglal o maj baro raśaj
John,18,19,"O pućhlǎs le Isusos pala Lesqe ućenićǎ, haj pala Lesqo sikavipen."
John,18,20,"O Isus phendǎs lesqe: — Me dinem duma la lumǎqe bi te garavav Man. Fiesavo ges sikavdem and‑ol haj k‑o , kaj kiden pen savorre haj na phendem khanći garavdo."
John,18,21,Sosqe pućhes Man? Pućh kodolen kaj śunde so phendǒm lenqe! Dikh ke von ʒanen so phendǒm!
John,18,22,"Pala so phendǎs o Isus kadala, jekh andar ol paznikurǎ le Templosqe kaj beśenas kothe, dinǎs le Isusos jekh palma, phenindoj: — Kadja des Tu anglal le ?"
John,18,23,"O Isus dinǎs les anglal: — Te phendǒm vareso nasul, sikav Manqe so si nasul. Tha' te phendǒm miśto, sosqe mares Man?"
John,18,24,"O bićhaldǎs Les phandlo k‑o , o . O Petru pale kerel pes ke na prinʒanel le Isusos"
John,18,25,O Simon beśelas kothe haj tatǎrelas pes. Ol manuśa pućhle les: — Na san vi tu jekh andar Lesqe ućenićǎ? Tha' vov phendǎs: — Ći sem!
John,18,26,"Jekh andar ol le , nǎmo kodoleça kaj o Petru ćhindǎs lesqo ćaćo kan, pućhlǎs: — Na dikhlem tut me and‑e bar Leça?!"
John,18,27,"O Petru phendǎs pale ke na. Thaj dikh, o baślǎs. O Isus si ingerdo anglal o Pilat"
John,18,28,"Atunći ingerde le Isusos katar o and‑o palato. Sas . Ol judea na gele andre, and‑o palato, te na aven haj te aśtin te xan la bakrorres."
John,18,29,"Kadja, o inklisto lenθe haj pućhlǎs len: — So kerdǎs nasul kadava manuś?"
John,18,30,"Von dine les anglal: — Te kava na ovelas jekh manuś kaj kerel nasulimata, na dasas Les pe tǒ vast!"
John,18,31,"Atunći, o Pilat phendǎs lenqe: — Len Les tume thaj te keren pala tumaro ! Ol phende lesqe: — Ame n‑aśtis te mudaras khanikas."
John,18,32,"Kadja kerdǎs pes so phendǎsas o Isus, kana sikavdǎs sar merela."
John,18,33,"Atunći o Pilat avilo palem and‑o palato, thaj akhardǎs le Isusos thaj pućhlǎs Les: — Tu san o le judeenqo?"
John,18,34,Tha' o Isus pućhlǎs les: — Kadaja buki phenes la tuθar? Vaj ʒanes la avere manuśenθar?
John,18,35,O Pilat phendǎs Lesqe: — Me ći sem judeo! Kiro poporo thaj ol bare raśaja dine Tut pe mirro vast! So kerdǎn?
John,18,36,"O Isus phendǎs lesqe: — Mirro na‑i katar e lumǎ kadaja. Kana Mirro thagaripen ovelas katar kadaja lumǎ, Mirre manuśa marenas pen kaś te na avav dino p‑o vast le judeenqo. Tha', Mirro thagaripen na‑i kathar."
John,18,37,"Atunći o Pilat phendǎs Lesqe: — Kadja ke san? O Isus phendǎs lesqe: — Va, sar vi tu phenes, thagar sem! Anda kodoja kërdilem thaj avilem ande kadaja lumǎ, kaś te dav duma pala o ćaćipen. Thaj orkon si andar o ćaćipen Manθar."
John,18,38,O Pilat pućhlǎs Les: — So si o ćaćipen? Ol judea alosaren le Barabas and‑o than le Isusosqo Thaj phenindoj kadaja inklisto palem k‑ol thaj phendǎs lenqe: — Me na arakhav Lesθe nijekh doś!
John,18,39,Ande fiesavi dav tumenqe drom jekhe manuśesqo. Kamen te dav drom le le ?
John,18,40,Von cipisarde palem: — Na Les! Le ! O Baraba sas jekh bandito.
John,19,1,Atunći o thovdǎs te maren le Isusos le bićoça.
John,19,2,"Ol soldaturǎ khuvde jekh kanrenqi korona thaj thovde la pe Lesqo śero haj xuravde Les ⌞sar jekhe ⌟, jekhe lole mantiaça."
John,19,3,"Von avenas Lesθe thaj phenenas: — Te trais, thagarea le ! Thaj denas Les dab opral mosθe."
John,19,4,"O Pilat palem inklisto avri thaj phendǎs: — Dikhen, anav Les avri tumenθe, kaś te ʒanen ke me na arakhav nići jekh doś ande Lesθe."
John,19,5,"Pala kadaja, o Isus inklisto avri, la koronaça kanrenqi p‑o śero thaj la lole mantiaça pe Pesθe. O Pilat phendǎs lenqe: — Dikhen, Kadava si o manuś!"
John,19,6,"Kana dikhle Les, ol bare thaj ol paznikurǎ le Templosqe cipisarde: — P‑o truśul Leça! P‑o truśul! O Pilat phendǎs lenqe: — Len Les tume thaj thon Les p‑o truśul, sosqe me na arakhav nići jekh doś ande Lesθe."
John,19,7,"Ol bare le judeenqe phende: — Amen si amen jekh , thaj pala kadava Zakono, Vov si te merel, sosqe kerdǎs Pes korkorro o Ćhavo le Devlesqo."
John,19,8,"Kana aśundǎs so phende, o Pilat darajlo vi maj zorales."
John,19,9,Palem gelǎs and‑o palato thaj pućhlǎs le Isusos: — Katar san? Tha' o Isus na phendǎs khanći.
John,19,10,Atunći o Pilat phendǎs Lesqe: — Na des duma mança? Na ʒanes ke si man i zor te dav Tǒ drom thaj si man i zor vi te thav Tut p‑o truśul?
John,19,11,"O Isus dinǎs les anglal: — Na avelas tut kadaja zor, kana na avelas tuqe dino opral. Anda kadaja, kodova kaj dinǎs Man pe kiro vast si les vi maj baro."
John,19,12,"De atunćara, o Pilat rodelas te del Lesqo drom le Isusos, numaj ke ol judea cipinas: — Kana des Lesqo drom Kadalesqo, na san amal le Ćezaroça! Orkon kerel pes korkorro thagar si kontra le Ćezarosqi!"
John,19,13,"Kana aśundǎs o Pilat kadaja, ingerdǎs Les avri le Isusos thaj beślǎs p‑o krisaqo skamin, and‑o than kaj bućhol „E Bar Kerdi Andar Barra”, thaj and‑e bućhol „Gabatha”."
John,19,14,"Sas o ges anglal e , k‑o maśkar le gesesqo. O Pilat phendǎs le judeenqe: — Dikhen, tumaro thagar!"
John,19,15,Von cipisarde: — Le Les! Le Les! P‑o truśul Leça! O Pilat pućhlǎs len: — Tume kamen te thav p‑o truśul tumare thagares? Ol bare raśaja phende: — Amen na‑i amen aver thagar avrǎl le Ćezarosθar!
John,19,16,Atunći o Pilat dinǎs Les pe lenqo vast te avel thovdino p‑o truśul. Ol soldaturǎ lile le Isusos. O Isus p‑o truśul
John,19,17,"O Isus, ingerindoj Pesqo truśul, gelo k‑o than kaj bućhol „Ol Kokala le Śeresqe”, thaj and‑e bućhol „ ”."
John,19,18,"Thode Les kothe p‑o truśul, avre dujença, jekh ande jekh rig thaj jekh ande kojaver rig, le Isusoça and‑o maśkar."
John,19,19,"O xramosardǎs vi jekh titlo thaj thodinǎs les p‑o truśul. Sas xramosardo: „O ISUS ANDAR O NAZARET, O LE ”"
John,19,20,"Sas xramosardo and‑e ebraikani, latinikani thaj grekikani ćhib. Kadava xramosaripen drabarde les but judea, sosqe o than kaj sas thodino o Isus p‑o truśul sas paś‑o foro."
John,19,21,Atunći e bare raśaja le judeenqe phende le : — Na xramosar „o thagar le judeenqo”! Xramosar ke Vov phendǎs ke si o thagar le judeenqo.
John,19,22,"O Pilat phendǎs lenqe: — So xramosardem, kodoja aćhol."
John,19,23,"Kana ol soldaturǎ thodine le Isusos p‑o truśul, lile Lesqe xurajmata thaj len ande śtarenθe, po jekh rig fiesave soldatosqe. Thaj lile vi Lesqo gad. O gad na sas suvdo, sas kerdino andar jekh kotor d‑opral ʒi tele."
John,19,24,"Atunći von phende maśkar penθe: — Te na ćhinas les! Te dikhas kasqe perel! Kadja vi sas, kaś te kerel pes so sas xramosardo and‑o Lil le Devlesqo, savo phenel: „Mirre sumagǎ maśkar penθe xulavde, thaj Mirro gad kasqe perel, von dikhle.” Kadja vi kerde ol soldaturǎ."
John,19,25,"Paśal o truśul le Isusosqo beśelas Lesqi dej, e phej Pe dejaqi, e Maria, e rromni le Kleopasqi, thaj e Maria Magdalena."
John,19,26,"Paśa lenθe beśelas o ućeniko kaj o Isus jubilas les. Kana o Isus dikhlǎs les les thaj Pesqe daja, phendǎs laqe: — Ʒuvlie, dikh, kadava si kiro ćhavo!"
John,19,27,"Thaj phendǎs vi le ućenikosqe: — Dikh, kadaja si kiri dej! Pala kadaja o ućeniko lǎs la pesθe khere ⌞te dikhel laθar⌟. Sar mulǎs o Isus"
John,19,28,"Pala kadaja, o Isus, savo ʒanelas ke sǎ kerde pen, kaś te avel sar phenel e Devlesqo Lil, phendǎs: — Si Manqe truś!"
John,19,29,Kothe sas jekh piri pherdi mol śukli. Thovde pe jekh jekh bureto pherdo molǎça śukli thaj ingerde les ke Lesqo muj.
John,19,30,"Pala so pilǎs e mol, o Isus phendǎs: — Kerdǎs pes! Pala kadaja mukhlǎs Pesqo śero tele thaj dinǎs Pesqo duho. O praśav le Isusosqo si pusavdo"
John,19,31,"Ke sas paraśtuj, ol bare le , kaś te na aćhon ol mule p‑o truśul savatone – ke o ges kodova sas jekh baro ges – mangle katar o te aven phagle ol punre kodole manuśenqe ⌞kaś te keren len te meren maj sigo, thaj pala so merena⌟ te aven dine tele."
John,19,32,"Ol soldacǎ avile thaj phagle ol punre le jekhtonesqe, thaj pala kodoja vi le kolaveresqe, kaj sasas thovde p‑o truśul le Isusoça."
John,19,33,"Tha', kana avile k‑o Isus, dikhle ke aba mulǎsas thaj na maj phagle Lesqe punre."
John,19,34,"Tha', jekh andar ol soldacǎ pusavdǎs Lesqo praśav la sulicaça. Thaj jokhar inklistǎs rat haj pani."
John,19,35,"⌞O ućeniko⌟ kaj dikhlǎs kadala bukǎ phenel so dikhlǎs kaj vi tume te pakǎn. So phenel vov si ćaćo, thaj vov ʒanel ke phenel o ćaćipen."
John,19,36,Ke kadala bukǎ sas kaj te kerel pes so xramosardǎs pes and‑o Lil le Devlesqo: „Nijekh andar Lesqe kokala na avela phaglo.”
John,19,37,"Thaj, e Devlesqo Lil maj phenel ande aver than: „Von dikhena kodolesθe saves pusavde les.” O Isus si praxome"
John,19,38,"Pala kadala bukǎ, o Josif andar e Arimathea manglǎs le te mukhel les te lel o trupo le Isusosqo. Vov sas o ućeniko le Isusosqo, tha' garavelas kadaja buki, ke daralas le barenθar le . O Pilat mukhlǎs les. Kadja ke, vov avilǎs thaj lǎs o trupo le Isusosqo."
John,19,39,"Avilǎs vi o Nikodim (kodova kaj, anglal, gelǎsas k‑o Isus e rǎt) thaj andǎs trǎnda kile smirna thaj aloe ."
John,19,40,"Line o trupo le Isusosqo thaj phangle Les ande kotora inosqe, le parfumurença, kadja sar praxon le mulen ol judea."
John,19,41,"Kothe kaj sas o truśul le Isusosqo sas jekh bar, thaj and‑e bar sas jekh nevo than praxomasqo, kaj na maj sasas praxome khonik."
John,19,42,"Ke sas o paraśtuj le judeenqo thaj ke o than praxomasqo sas paśe, praxosarde Les kothe le Isusos."
John,20,1,"Tha' and‑o jekhto ges e kurkesqo, kurke, e Maria Magdalena avili k‑o praxomasqo than, , kana ïnkä maj sas , thaj dikhlǎs ke o barr sasas dino rigaθe anglal o praxomasqo than."
John,20,2,"Naślǎs thaj avili k‑o Simon thaj ke okolaver ućeniko, kaj o Isus jubilas les, thaj phendǎs lenqe: — Lile le Rajes andar o praxomasqo than thaj na ʒanas kaj thovde Les!"
John,20,3,Atunći o Petru thaj okolaver ućeniko inklile thaj geletar k‑o praxomasqo than.
John,20,4,"Kodola naśenas solduj khethanes, tha' okolaver ućeniko naślo maj sigo sar o Petru thaj areslo anglal lesθe kothe."
John,20,5,"Bangilo thaj dikhlǎs ol kotora inosqe mekhle tele, tha' na gelo andre."
John,20,6,"O Simon Petru, kaj avelas pala lesθe, areslo vi vov. Gelo andre, and‑o praxomasqo than, thaj dikhlǎs ol kotora mekhle tele."
John,20,7,"O dikhlo kaj sas p‑o śero le Isusosqo n‑as le kotorença, sasas kidino śukar ande jekh rig."
John,20,8,"Atunći okolaver ućeniko, savo areslo o jekhto k‑o praxomasqo than, avilo vi vov andre, dikhlǎs thaj pakǎjlǎs."
John,20,9,"(Sosqe nići atunći ol ućenićǎ na xakǎrenas le Devlesqo Lil, kaj phenel ke Vov sas te ʒivdǒl andar ol mule.)"
John,20,10,Pala kadaja ol ućenićǎ boldine pen khere. O Isus sikavel Pes anglal e Maria Magdalena
John,20,11,"E Maria beśelas avri, paśal o praxomasqo than haj rovelas. Rovindoj, bangili te dikhel andre and‑o praxomasqo than"
John,20,12,"haj dikhlǎs duj ïnʒerǎ and‑o parno, beśindoj jekh k‑o śero haj jekh k‑ol pirre, and‑o than kaj sas thovdino o Isus pala so mulo."
John,20,13,"Von pućhle la: — Ʒuvlie, sosθar roves? Voj phendǎs lenqe: — Sosqe line mirre Rajes haj na ʒanav kaj thode Les!"
John,20,14,"Pala so phendǎs kadala, boldinǎs pes haj dikhlǎs le Isusos beśindoj kothe, tha' na ʒanelas ke si o Isus."
John,20,15,"O Isus pućhlǎs la: — Ʒuvlie, sosθar roves? Kas rodes? Pakǎindoj ke si o manuś kaj kerel buki kothe and‑e bar, voj phendǎs Lesqe: — Raja, kana Tu lǎn Les, phen manqe kaj thodǎn Les haj me lava Les!"
John,20,16,O Isus phendǎs laqe: — Maria! Voj boldinǎs pes haj phendǎs Lesqe : — Rabuni! — (kaj si: „ !”)
John,20,17,"O Isus phendǎs laqe: — Na inker Man, sosqe ïnkä na gelem opre k‑o Dad! Ʒa Mirre haj phen lenqe: „Ʒav opre Mirre Dadesθe haj tumare Dadesθe, Mirre Devlesθe haj tumare Devlesθe.”"
John,20,18,E Maria Magdalena geli haj phendǎs le ućenićenqe: — Dikhlem le Rajes! Haj phendǎs lenqe so phendǎs laqe o Isus. O Isus sikavel Pes Pe ućenićenqe
John,20,19,"Sas kurke rǎt, o jekhto ges e kurkesqo, kana o Isus ʒivdilo mulenθar. Sosqe sas lenqe dar katar ol bare le , ol ućenićǎ beśenas le udarença klodome. Atunći o Isus avilo, beślo maśkar lenθe thaj phendǎs lenqe: — Paćǎ tumença!"
John,20,20,"Thaj sikavdǎs lenqe Pesqe vasta thaj Pesqo praśav, thaj atunći but lośalile ol ućenićǎ kana dikhle le Rajes."
John,20,21,"O Isus pale phendǎs lenqe: — Paćǎ tumença! Kadja sar bićhaldǎs Man o Dad, sa kadja bićhalav tumen vi Me!"
John,20,22,"Thaj phenindoj kadala, phurdinǎs opral lenθe thaj phendǎs lenqe: — Lien Somnal Duho!"
John,20,23,"Kodolenqe kaj tume jertisarena lenqe ol , ovena jertisarde, thaj kodolenqe kaj tume na jertisarena lenqe ol bezexa, na ovena jertisarde. O Isus sikavdǒl le Tomasqe"
John,20,24,"Tha' o Toma, jekh andar ol deśuduj, kodova kaj bućholas Didimos , na sas lença kana avilǎs o Isus."
John,20,25,"Kolavera ućenićǎ phende lesqe: — Dikhlǎm le Rajes! Tha' vov phendǎs lenqe: — Ʒi kana na dikhava kaj sas marde ol karfina ande Lesqe vasta, thaj na thava mirro naj and‑ol xïvǎ kerde kat‑ol karfina, thaj na thava mirro vast ande Lesqe praśavesθe, na pakǎva nićisar!"
John,20,26,"And‑o oxtoto ges, le Isusosqe ućenićǎ sas palem andre, haj o Toma sas lença khethanes. Thaj vi kana ol vudara sas klodome, o Isus avilǎs, beślǎs maśkar lenθe thaj phendǎs lenqe: — Paćǎ tumença!"
John,20,27,"Pala kodoja phendǎs le Tomasqe: — An‑ta kiro naj kathe thaj dikh Mirre vasta! An‑ta kiro vast haj thov les ande Mirre praśavesθe! Haj na av bipakǎmasqo, av pakǎmasqo!"
John,20,28,O Toma amboldǎs Lesqe: — Mirro Raj thaj mirro Del!
John,20,29,O Isus phendǎs lesqe: — Pakǎs sosqe dikhlǎn Man. si kodola kaj ći dikhen tha' pakǎn! Kadava Lil sas xramosardo kaj tume te pakǎn and‑o Isus
John,20,30,"O Isus maj kerdǎs but aver semnurǎ angla Pesqe ućenićǎ, semnurǎ kaj na si xramosarde ande kadava lil."
John,20,31,"Tha' kadala sas xramosarde kaj tume te pakǎn ke o Isus si o Hristos, o Ćhavo le Devlesqo, thaj pakǎindoj te ʒiven ande Lesqo Anav."
John,21,1,"Pala kodoja, o Isus sikavdilǎs palem angla Pesqe ućenićǎ, k‑o Pani Tiberiada. Vov sikavdilǎs kadja:"
John,21,2,"O Simon , o Toma (kodova kaj bućholas vi Didimos) , o Nathanael andar e Kana katar e Galilea, ol ćhave le Zebedejosqe thaj avera duj ućenićǎ le Isusosqe, sas khethanes."
John,21,3,"O Simon Petru phendǎs lenqe: — Ʒav te astarav maćhe. Von phende lesqe: — Avas vi ame tuça. Telǎrde thaj uśtile ande jekh barka, tha' ande kodoja rǎt ći astarde khanći."
John,21,4,"Kana kerdilǎs ges, o Isus beśelas paśa o pani. Tha' ol ućenićǎ na ʒanenas ke Vov si o Isus."
John,21,5,"Vov phendǎs lenqe: — Ćhavalen, si tumen vareso maćhe xamasqe? Von ambolde Lesqe: — Na‑i amen."
John,21,6,Vov phendǎs lenqe: — Ćhuden e le maćhenqi p‑e ćaći rig la barkaqi thaj astarena. Thaj ćhudine la thaj kadja but maćhe sas ande laθe ke von na maj aśtinas te cïrden la and‑e barka.
John,21,7,"Atunći o ućeniko kaj o Isus jubilas les phendǎs le Petrosqe: — Si o Raj! Kana aśundǎs ke si o Raj, o Simon Petru thovdǎs pesqo gad pe pesθe, ke sas nango, thaj ćhudindǎs pes and‑o pani."
John,21,8,"Kolavera ućenićǎ avile la barkaça, cïrdindoj e maćhença, ke na sas dur katar e phuv, śaj ke sas jekh śel metrǎ."
John,21,9,"Kana xuliste p‑e phuv śuki, dikhle jekh jag angarenqi, maćhe thovdine opral thaj manro."
John,21,10,O Isus phendǎs lenqe: — Anen andar ol maćhe saven astarden len akana!
John,21,11,"O Simon Petru uśtilo and‑e barka thaj cïrdindǎs e astarni le maćhenqi ʒi kaj e phuv, pherdi 153 bare maćhença. Thaj vi kana sas kadja but, e astarni le maćhenqi na ćhingili."
John,21,12,"— Aven te xan! — phendǎs lenqe o Isus. Le ućenićenqe n‑as len gi te pućhen Les: „Kon san?”, sosqe ʒangle ke si o Raj."
John,21,13,"O Isus paśilo, lǎs o manro thaj dinǎs len. Sa kadja kerdǎs vi le maćhença."
John,21,14,Sas akana o trintovar kana o Isus sikavdǒlas angla Pesqe ućenićǎ pala so ʒivdilo andar ol mule. O Isus thaj o Petru
John,21,15,"Pala so xale texarinǎqe, o Isus pućhlǎs le : — Simonea le Jonasqo, jubis Man tu maj but sar kadala? Vov amboldǎs Lesqe: — Va, Raja, Tu ʒanes ke jubiv Tut! O Isus phendǎs lesqe: — De te xan Mirre bakrorren!"
John,21,16,"Pućhlǎs les palem, dujtovar: — le Jonasqo, jubis Man? Vov amboldǎs Lesqe: — Va, Raja, Tu ʒanes ke jubiv Tut! O Isus phendǎs lesqe: — Dikh Mirre bakrǎnθar!"
John,21,17,"Pućhlǎs les trintovar: — Simonea le Jonasqo, jubis Man? O Petru xolisajlo ke pućhlǎs les trintovar: „jubis Man?” thaj amboldǎs Lesqe: — Raja, Tu ʒanes sǎ, Tu ʒanes ke jubiv Tut! O Isus phendǎs lesqe: — De te xan Mirre bakrǎn!"
John,21,18,"Ćaćes, ćaćes phenav tuqe ke, atunći kana sanas maj terno, phandesas kiro maśkar thaj ʒasas kaj kamesas. Tha', kana phurǒsa, anzaresa kire vasta thaj aver phandela tut thaj ingerela tut kaj na kamesa."
John,21,19,Phendǎs kadala bukǎ te sikavel sar merela o Petru thaj dela slava le Devles. Pala kodoja phendǎs lesqe: — Le tut pala Manθe! O Isus thaj o ućeniko saves jubilas les
John,21,20,"O boldinǎs pes thaj dikhlǎs le ućenikos saves o Isus jubilas les, avindoj pala lenθe, kodova kaj, k‑o Ratǎqo Xaben, amboldinǎs pes karing o Isus thaj pućhlǎs Les: „Raja, kon si kodova kaj bikinela Tut?”"
John,21,21,"Dikhindoj les, o Petru pućhlǎs le Isusos: — Raja, tha' kadaleça so avela?"
John,21,22,"O Isus dinǎs lesqe anglal: — Te kamav kaj vov te aćhel ʒi kana avava Me, so dukhal tu' tut?! Tu le tut pala Manθe!"
John,21,23,"Anda kadaja aśunelas pes maśkar ol thaj phenǎ ke kodova ućeniko ći merela. Tha' o Isus na phendǎsas le Petrosqe ke ći merela, tha' phendǎsas: „Te kamav kaj vov te aćhel ʒi kana avava Me, so dukhal tu' tut?!”"
John,21,24,Kadava si o ućeniko kaj dikhlǎs bukǎ thaj phenel o ćaćipen pala kadala bukǎ thaj kaj xramosardǎs kadala. Thaj ʒanas ke so phenel vov si ćaćo.
John,21,25,"Maj si but avera bukǎ kaj kerdǎs len o Isus, save, te avenas xramosarde savorre, pakǎv ke nići ande sǎ e lumǎ na avelas than vaś‑ol lila save xramosarenas pen."
